༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
||W20205
n/a
ImageGroup:
ISBN:
1 PD38197
7540923245
Title:
གཏེར་ཆེན་བདུད་འཇོམས་ཡབ་སྲས་ཀྱི་རྣམ་ཐར
|gter chen bdud 'joms yab sras kyi rnam thar
པདྨ་འོད་གསལ་མཐའ་ཡས་
Author:
pad+ma 'od gsal mthal yas
n/a
n/a n/a
khreng tu'u
si khron mi rigs dpe skrun khang
2000
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 2008



Tibetan Buddhist Resource Center
TF8; @# 20225_.
ཕཉིད་ཅིང་བརྡའཛོམས།།
བསས་མཐ།།
E,
སི་ཁྲོན་མི་རིགས་དཔེ་སྐྲུན་ཁང་། །



གཏེར་སྟོན་བདུད་འཇོམས་གླིང་པ་དང་རིགས་སྲས་
དྲི་མེད་འོད་ཟེར། རྫོང་གཏེར་ཀུན་བཟང་ཉི་
མ་བཅས་ཀྱི་རྣམ་ཐར་ཕྱོགས་གཅིག་ཏུ་
བསྒྲིགས་པ་དད་གསུམ་གསེར་གྱི་སྙེ་
མ་ཞེས་བྱ་བ་བཞུགས་སོ། ། །
སི་ཁྲོན་མི་རིགས་དཔེ་སྐྲུན་ཁང་།



གཏེར་ཆེན་བདུད་འཇོམས་རྡོ་རྗེ། །



གཏེར་ཆེན་དྲི་མེད་འོད་ཟེར། །



རྫོང་གཏེར་ཀུན་བཟང་ཉི་མ།



གཏེར་སྟོན་བདུད་འཇོམས་གླིང་པ་དང་རིགས་སྲས་
དྲི་མེད་འོད་ཟེར། རྫོང་གཏེར་ཀུན་བཟང་ཉི་
མ་བཅས་ཀྱི་རྣམ་ཐར་ཕྱོགས་གཅིག་ཏུ་
བསྒྲིགས་པ་དད་གསུམ་གསེར་གྱི་སྙེ་
མ་ཞེས་བྱ་བ་བཞུགས་སོ། །



དཀར ཆག
གླེང་གཞི། ......…........…….....…..........…….........(1)
གཏེར་སྟོན་བདུད་འཇོམས་རྡོ་རྗེའི་རྣམ་ཐར་གསོལ་
འདེབས་བྱིན་རླབས་འོད་ཕུང་ཞེས་བྱ་བ་བཞུགས། ....(1)
དག་སྣང་ཡེ་ཤེས་དྲྭ་བ་ལས༔ གསང་ཆེན་ཉམས་་་
བྱུང་གི་རྟོགས་བརྗོད་ཞེས་བྱ་བ་བཞུགས། .......….….(3)
གསང་བའི་རྣམ་ཐར་ཅུང་ཟད་བཤད་པ་ཡེ་ཤེས་་་་
ཀིའི་དྲིས་ལན་བཞུགས། .................…......…..(65)
གཏེར་ཆེན་དྲི་མེད་འོད་ཟེར་ཀྱི་རྣམ་ཐར་བསྡུས་པ་རིན་
པོ་ཆེའི་སྙེ་མ་ཞེས་བྱ་བ་བཞུགས།....….....…….…....(73)
སྤྲུལ་བའི་གཏེར་སྟོན་ཆེན་པོ་རིག་འཛིན་ནུས་ལྡན་
རྡོ་རྗེའི་རྣམ་ཐར་བསྡུས་པ་དངོས་གྲུབ་སྙེ་མ་ཞེས་
བྱ་བ་བཞུགས། ..
ཟུར་བཀོད་ལྷག་པའི་ལྷ་ལ་བསྟོད་པ་ཀ་ལ་པིང་གའི་
གླུ་དབྱངས།...
• ……...(105）
(187)
-
1
-



གླེང་གཞི།
༄༅། །ད་ལམ་ངེད་སྲིད་གྲོས་རིག་གནས་དཔྱད་གཞི་ཨུ་ཡོན་ལྷན་
ཁང་གིས་རྩོམ་སྒྲིག་བྱས་པའི་གཏེར་ཆེན་བདུད་འཇོམས་གླིང་པ་དང་། །
ཁོང་གི་རིགས་སྲས་དྲི་མེད་འོད་ཟེར། རྫོང་སྤྲུལ་ཀུན་བཟང་ཉི་མ་་་་་
བཅས་ཀྱི་རྣམ་ཐར་ཕྱོགས་བསྒྲིགས་དད་གསུམ་གསེར་གྱི་སྙེ་མ་ཞེས་་་་་
པའི་དེབ་ཐེར་འདིའི་གཏེར་ཆེན་བདུད་འཇོམས་གླིང་པའི་རྣམ་ཐར་་
ཚན་པ་གསུམ་ནི་རང་རྣམ་ཡིན་ལ། རིགས་སྲས་དྲི་མེད་འོད་ཟེར་དང་
རྫོང་གཏེར་ཀུན་བཟང་ཉི་མ་ཟུང་གི་རྣམ་ཐར་ཉུང་བསྡུས་འདི་ནི་ཕྲན་
བདག་གིས་སྔར་གྱི་ཡིག་རྙིང་རྣམས་དང་ཁུངས་བཙུན་གྱི་ངག་རྒྱུན་་་
རྣམས་ལ་གཞི་བཅོལ་ཏེ་གསར་སྒྲིགས་བྱས་པ་ལགས།འོན་ཀྱང་ཕྲན་་་་
དམན་རང་ལ་མཚོན་ན་ཕྱི་རྐྱེན་དམ་པ་དུ་མས་རྗེས་སུ་བཟུང་ཡང་་་་
ནང་རྐྱེན་སྐྱེས་ཐོབ་ཡོན་ཏན་གྱིས་དབུལ་ཞིང་དོན་གཉེར་དང་སྦྱོང་་་
བརྩོན་གྱིས་འབད་པ་ནམ་མཁའི་པདྨོའི་མཆེད་ཟླ་རུ་གྱུར་ཕྱིར་ལྟ་རྒྱུ་་་
དང་ཐོས་རྒྱ་ཆུང་བའི་དབང་གིས་ནོར་འཁྲུལ་གྱི་ཚིག་ཚོགས་ལུང་་་་་་
རིགས་དང་འགལ་བའི་ངག་ཀྱལ་ཅི་རིགས་པ་མཆིས་སྲིད་པ་དང་ཁྱད་
པར་རྩོད་ལྡན་སྙིགས་མའི་དུས་འདིར་མི་རྣམས་ཕལ་ཆེར་ཕྲག་དོག་་་་
ཤས་ཆེ་བས་ཡོན་ཏན་རྣམས་སྦ་བ་དང་སྐྱོན་མཚང་གླེང་བར་སྤྲོ་བས་་་
ཆོས་མིན་ཆགས་སྡང་གི་རྒྱུ་རུ་དོགས་ནས་རེ་ཞིག་བཏང་སྙོམས་ཀྱི་་་་་
བརྟུལ་ཞུགས་བསྐྱང་ཡང་སྐྱབས་རྗེ་མཆོག་སྤྲུལ་རིན་པོ་ཆེ་པདྨ་ཐེག་་་་
-
1
-



མཆོག་བསྟན་པའི་རྒྱལ་མཚན་གྱིས་སྤར་ཡོན་བཅས་བཀའ་སྩལ་སྤྱི་་་་
བོར་སོན་པ་དང་། གཞན་ཡང་རྒྱུད་ལས། མཚན་དང་དཔེ་བྱད་ལྡན་་
པའི་ལྷ། །བསྐལ་བ་འབུམ་དུ་བསྒོམ་པ་བས། །བླ་མ་སྐད་ཅིག་དྲན་པ་་་
མཆོག །བསྙེན་སྒྲུབ་བཟླས་པ་ས་ཡ་བས། །བླ་མའི་གསོལ་འདེབས་ལན་
གཅིག་མཆོག །ཅེས་གསུངས་པ་ལྟར། རྒྱུད་ལུང་མན་ངག་དུ་མ་ནས་་་
དཔལ་ལྡན་བླ་མའི་ཡོན་ཏན་རྗེས་སུ་དྲན་ཏེ་མོས་གུས་དྲག་པོས་གསོལ་
བ་འདེབས་པ་དང་བསྔགས་བརྗོད་ཀྱི་མཆོད་པ་ཕུལ་བའི་བསོད་་་་་་
ནམས་ཀྱི་ཕུང་པོ་ནི་དགེ་རྩ་གཞན་ལས་ཆེས་ཁྱད་དུ་འཕགས་པར་་་་་
གསུངས་པའི་ཕྱིར་ན་རང་ནུས་གང་ཡོད་ཀྱི་ཀུན་སློང་བཟང་པོས་་་་་
མཚམས་སྦྱར་ཏེ་རྗེ་འདི་དག་གི་མཚན་སྙན་བསྐལ་བརྒྱའི་བར་དུ་མི་་་
ནུབ་པའི་ཆེད་དུ་བྲིས་པ་ལགས་པས་བློ་གཟུ་བོར་གནས་ཤིང་མཁྱེན་་་
པའི་སྤྱན་དཀྱུས་རིང་བ་རྣམས་ཀྱིས་དག་བཅོས་དང་དགོངས་འཆར་་
གནང་རོགས་ཞུ་ཞུ།
ཞེས་པདྨ་འོད་གསལ་མཐའ་ཡས་ཀྱིས་གུས་པས་ཞུ་བ།
གཏེར་སྟོན་བདུད་འཇོམས་རྡོ་རྗེའི་རྣམ་ཐར་གསོལ་
འདེབས་མདོར་བསྡུས་བྱིན་རླབས་འོད་ཕུང་
ཞེས་བྱ་བ་བཞུགས།
༄༅། །ན་མོ་གུ་རུ་ཝེ། ཀ་དག་སྐྱེ་མེད་སྤྲོས་བྲལ་ཆོས་ཀྱི་སྐུ། །ལྷུན་
འགྲུབ་ལོངས་སྐུ་རིགས་ལྔ་གངས་ཅན་མཚོ། །གང་འདུལ་ཐབས་ཀྱིས་་
སྤྲུལ་བ་བསམ་མི་ཁྱབ། །སྐུ་གསུམ་ལྷུན་འགྲུབ་དཔལ་ལ་གསོལ་བ་་༌་༌་
འདེབས། །འགྲོ་བའི་དཔལ་མགོན་པདྨ་འབྱུང་གནས་ཀྱིས། །ལས་སྨོན་
རྟེན་འབྲེལ་འཛོམས་པའི་སྐལ་ལྡན་ལ། །རང་སྣང་སྟོན་པའི་རང་རྒྱུད་
འདུལ་བའི་ཕྱིར། །གདུལ་བྱའི་སྟོན་པར་སྣང་ལ་གསོལ་བ་འདེབས། །
མི་མིན་མི་རུ་སྤྲུལ་པ་ཆུ་ཟླ་བཞིན། །ལས་སྨོན་རྟེན་འབྲེལ་དང་བསྟུན་་་་
གཟུགས་སྐུར་བཞེངས། །མཁའ་འགྲོས་བུ་ལྟར་སྐྱོང་ཕྱིར་འཇའ་ཚོན་་་
བཀྲ། །ཡ་མཚན་སྤྲུལ་པའི་སྐུ་ལ་གསོལ་བ་འདེབས། །སྐྱེས་ནས་ལོ་་་་་
དགུའི་ཚད་དུ་མ་ཕེབས་པར། །ཡེ་ཤེས་མཁའ་འགྲོས་བུ་སྡུག་བཞིན་དུ་
བསྐྱངས། །སྣང་དང་སྣང་མིན་སྤྲུལ་བ་སྣ་ཚོགས་ཀྱིས། །རང་དོན་་་་་་
མངོན་གྱུར་མཛད་ལ་གསོལ་བ་འདེབས། །འཁོར་བ་རུ་བཟློག་ཡེ་ཤེས་
དབྱིངས་བསྒྲལ་བའི། །སྣ་ཚོགས་ཐབས་ཀྱིས་གདུལ་བྱའི་བློ་ཡིད་སེམས། །
སྣོད་དང་སྣོད་མིན་ཤན་འབྱེད་མཛད་པ་སྤྱོད། །མ་ངེས་སྒྱུ་འཕྲུལ་་་་་
མཁན་ལ་གསོལ་བ་འདེབས། །ལོ་བཅུ་ནས་བཟུང་ཉེར་ལྔའི་བར་དག་
ཏུ། །དཔའ་བོ་མཁའ་འགྲོའི་ལུང་བསྟན་དབང་སྐུར་ཐོབ། །འགྲོ་བློ་ཁ་
– 1 -
- 2
-



ལོ་བསྒྱུར་བའི་ནུས་སྟོབས་དབང་། །ཕྲིན་ལས་མཐར་རྒྱས་མཛད་ལ་་་
གསོལ་བ་འདེབས། །ཉེར་དྲུག་ནས་བཟུང་སུམ་ཅུ་རྩ་བདུན་བར། །
དག་སྣང་སྐོར་གསུམ་ས་རྡོ་རི་བྲག་གཏེར། །ཟབ་ཆོས་སྐོར་བཞིའི་ཀློང་
མཛོད་སྒོ་འབྱེད་ཅིང་། །འགྲོ་རྣམས་སྨིན་གྲོལ་མཛད་ལ་གསོལ་བ་་་་་
འདེབས། །རྡོ་རྗེ་ཐེག་པའི་ཡང་རྩེ་རྫོགས་པ་ཆེའི། །སྒོ་འབྱེད་གང་་་་་་
འདུལ་ཐབས་ཀྱིས་འགྲོ་བ་འདྲེན། །ལས་ཅན་སྐྱེས་བུ་འཇའ་ལུས་འཕོ་
ཆེན་གྲུབ། །ཐེག་ཆེན་སྟོན་པ་མཛད་ལ་གསོལ་བ་འདེབས། །སོ་བརྒྱད་
ནས་བཟུང་ལྔ་བཅུ་རྩ་བདུན་བར། །སྣང་དང་སྣང་མིན་མི་དང་མི་་་༌་
མིན་སོགས། །འགྲོ་བློ་ཁ་ལོ་བསྒྱུར་བའི་ཏིང་འཛིན་གྱིས། །གཞན་དོན་
ཕྱོགས་མེད་མཛད་ལ་གསོལ་བ་འདེབས། །ཐེག་དགུའི་ཡང་རྩེ་འོད་་་་
གསལ་ཐོད་རྒལ་གྱི། །དབྱིངས་རིགས་མངོན་བྱེད་གདམས་པའི་དགའ་
སྟོན་འབྱེད། །གཞན་རྒྱུད་དང་བསྟུན་དམན་པའི་ས་བཟུང་སྟེ། །གང་་
འདུལ་ཐབས་མཁས་མཛད་ལ་གསོལ་བ་འདེབས། །གདོད་ནས་ཀུན་ཏུ་
བཟང་པོར་སངས་རྒྱས་ཀྱང་། །གདུལ་བྱའི་སྣང་བ་ཆུ་སྣོད་ལྟ་བུ་ལ། །
ཡེ་ཤེས་རོལ་རྩལ་ཆུ་ཟླ་བཞིན་སྣང་བས། །ཐུགས་རྗེའི་དབང་ཕྱུག་་་་
མཆོག་དེར་གསོལ་བ་འདེབས། །ང་བརྒྱུད་ནས་བཟུང་དྲུག་ཅུ་རྩ་་་་་
བརྒྱད་བར། །འདུས་བྱས་མི་རྟག་པ་ཡི་ངང་ཚུལ་བཞིན། ། སྣང་བ་སྒྱུ་་་
མར་སྟོན་པའི་བརྡ་ཐབས་སྤྱོད། །སྒྱུ་མའི་རྣལ་འབྱོར་མཆོག་དེར་་་་་
གསོལ་བ་འདེབས། །གང་འདུལ་ཐབས་དང་སྤྱོད་པ་སྣ་ཚོགས་ཀྱིས། །
མ་རུང་སྙིགས་མའི་སེམས་ཅན་འདུལ་དཀའ་ཡང་། །ལས་སྨོན་རྟེན་་་་
- 2 -
འབྲེལ་གྱིས་འབྲེལ་སྐལ་ལྡན་ཚོགས། །གདུལ་བྱའི་ལྷག་མ་འདུལ་ལ་་་་
གསོལ་བ་འདེབས། །མཆོག་དམན་འགྲོ་ཀུན་དངོས་སམ་བརྒྱུད་མ་ནས། །
བྱང་སེམས་གོ་ཆས་ངལ་བ་ཁྱད་བསད་དེ། །ཉིན་མཚན་དུས་བྲལ་ཆོས་
ཀྱི་ཆར་འབེབས་ཤིང་། །རིས་མེད་བསྟན་འགྲོའི་མགོན་པོར་གསོལ་བ་
འདེབས། །བརྒྱུད་གསུམ་ཡོངས་རྫོགས་རིག་འཛིན་བླ་མ་ཡིས། །མཛད་
པའི་ཚུལ་འདི་ཐོས་སམ་དྲན་པའི་མོད། །ཁ་ཙམ་མ་ཡིན་ཡིད་ཆེས་མོས་
གུས་ཀྱིས། །དགོངས་རྒྱུད་བྱིན་རླབས་རྒྱུད་ལ་འཕོ་བར་ཤོག །ཐོག་མ་
མེད་པར་འཁོར་བའི་མཚམས་སྦྱར་ནས། །མཐའ་མ་མེད་པར་ལས་ཀྱི་
འཕྲོ་བཅད་དེ། །ཚེ་འདིར་ཡང་དག་རྫོགས་པའི་སངས་རྒྱས་ཀྱི། །གོ་་་
འཕང་མཆོག་ལ་མྱུར་དུ་བསྒྲོད་གྱུར་ཅིག །བདག་དང་བདག་ལ་འབྲེལ་
ཐོག་སེམས་ཅན་ཀུན། །མ་འབད་བཞིན་དུ་རང་ངོར་རང་སད་དེ། །
དུས་གཅིག་ཀུན་ཏུ་འོད་ཀྱི་ཆོས་སྐུ་རུ། །ད་ལྟ་ཉིད་དུ་མངོན་སངས་་་་
རྒྱས་གྱུར་ཅིག །ཞེས་རྣམ་ཐར་གསོལ་འདེབས་བྱིན་རླབས་འོད་ཕུང་
ཞེས་བྱ་བ་འདི་ཉིད་རང་སློབ་རྣལ་འབྱོར་ངག་དབང་འཕྲིན་ལས་ཀྱིས་
ཡང་ཡང་ནན་དུ་བསྐུལ་ངོར། རིག་འཛིན་བདུད་འཇོམས་རྡོ་རྗེས་གང་
དྲན་ཆལ་ཆོལ་དུ་སྨྲས་པ་ཐོག་མཐའ་བར་གསུམ་ཀུན་ཏུ་དགེ་ཞིང་བཀྲ་
ཤིས་པར་གྱུར་ཅིག །
-
3
-



༄༅། །དག་སྣང་ཡེ་ཤེས་དྲ་བ་ལས༔ གསང་ཆེན་
ཉམས་བྱུང་གི་རྟོགས་བརྗོད་གསལ་བའི་
མེ་ལོང་ཞེས་བྱ་བ་བཞུགས་སོ༔
གཏེར་ཆེན་བདུད་འཇོམས་རྡོ་རྗེས་མཛད།



༄༅། །ཨེ་མ་ཧོ༔ ཀ་དག་ཆོས་སྐུ་སྤྲོས་པའི་མཐའ་དང་བྲལ༔ ལྷུན་
གྲུབ་སྐུ་དང་ཡེ་ཤེས་ལོངས་སྤྱོད་རྫོགས༔ ཐུགས་རྗེའི་རང་གདངས་་་་་
འགྲོ་འདུལ་སྤྲུལ་པའི་སྐུ༔ སྐུ་གསུམ་ལྷུན་གྲུབ་པདྨ་རྒྱལ་པོས་སྐྱོངས༔
སྔོན་ཚེ་རྣལ་འབྱོར་ནུས་ལྡན་རྡོ་རྗེ་ཡིས༔ བསྐལ་བཟང་སངས་རྒྱས་་་
སྟོང་གི་བསྟན་པ་ལ༔ ང་ཡི་སྤྲུལ་བ་བྱེ་བ་ཕྲག་བརྒྱ་ཡིས༔ རྒྱུན་མི་ཆད་
པར་གདུལ་བྱ་སྐྱོང་བར་ཤོག༔ ཅེས་གསུངས་ཐུགས་བསྐྱེད་སྨོན་ལམ་་་
རྣམ་དག་མཐུས༔ བྱེ་བྲག་སྤྲུལ་བའི་ཆ་རུ་ཤར་བ་བདག ལོ་གྲངས་བཞི་
བཅུ་ཐམ་པར་བབ་པ་ཡི༔ ཁྱི་ལོ་དབྱར་ཟླ་ར་བའི་ཉེར་ལྔའི་ནུབ༔
གཉིད་དང་འོད་གསལ་འདྲེས་པའི་སྣང་ཆ་ལ༔ བརྡལ་ཁྱབ་ནམ་མཁའ་
ཡངས་པའི་མཁའ་ཀློང་ནས༔ འཇའ་ཚོན་འོད་ཀྱི་གུར་ཁང་འཁྲིགས་་
པའི་ཀློང༔ དབྱིངས་ཀྱི་རྗེ་མོ་ཨེ་ཀ་ཙ་ཏི་མས༔ གཟི་བརྗིད་ཉི་ལྟར་་་་་
འབར་བའི་ཞལ་ངོམས་ནས༔ ཤིན་ཏུ་བརྩེ་ཞིང་གདུང་བས་འདི་སྐད་
གསུངས ཀྱེ་ཧོ༔ སྐྱེས་མཆོག་བདུད་འཇོམས་གླིང༔ མི་ཚེ་འདི་ཡི་་་་
སྔོན་རོལ་དུ༔ ཁྱོད་ཀྱི་སྐྱེ་བརྒྱུད་ཇི་ལྟར་ལགས༔ དྲན་ན་གླུ་རུ་འདེམས་
ཤིག་དང༔ ང་ལ་དགོས་པ་ཆེན་པོ་གདའ༔ ཞེས་གསུངས་གུས་ཚུལ་་་་
མཛད་ཅིང་བཞུགས་པའི་ངོར༔ བདག་གིས་སྔོན་གྱི་སྐྱེ་བ་དྲན་བཞིན་་
དུ༔ ཀྱེ་ཧོ༔ ཡེ་ཤེས་མཁའ་འགྲོ་ཚུར་གསོན་དང༔ སྔོན་ཚེ་རྣལ་འབྱོར་
ནུས་ལྡན་པས༔ བསྐལ་པ་བཟང་པོའི་སངས་རྒྱས་ལ༔ དབང་བསྐུར་་་་
མཚན་གསོལ་ལུང་ཡང་བསྟན༔ དེ་ཚེ་རྡོ་རྗེ་འཆང་ཆེན་དངོས༔ དེ་ཡི་
= 3
-



ཐུགས་བསྐྱེད་སྨོན་ལམ་མཐུས རིམ་བཞིན་ཐོག་མཐའ་བར་གསུམ་དུ༔
སྤྲུལ་བ་བརྒྱ་ཕྲག་རྒྱུན་མི་ཆད༔ ཐུབ་པའི་སྤྱན་སྔར་ཤཱ་རིའི་བུ༔ ཉན་་
ཐོས་ཚུལ་འཆང་གདུལ་བྱ་བསྐྱངས༔ འབྲེལ་ཚད་ཐར་པའི་ལམ་ལ་་་་་
བཀོད༔ དེ་འོག་བྲག་དམར་བྱ་སྐྱིབས་ཚལ༔ ང་ནི་ཧཱུཾ་ཆེན་ཀ་ར་་་་་
ལགས༔ གསང་སྔགས་བསྟན་པའི་བ་དན་བསྒྲེངས༔ གདུལ་བྱ་བོད་ཀྱི་
ཡུལ་དུ་དགོངས༔ འབྲོག་བན་ཁྱེའུ་ཆུང་ལོ་ཙཱར་སྤྲུལ༔ འབྲེལ་ཚད་་་་
གཏན་བདེའི་ས་ལ་བཀོད༔ སླར་ཡང་འགྲོ་དོན་དུས་བབ་ནསགྲུམ་གྱི་
གྲུབ་ཐོབ་མཁར་ནག་ཅེས༔ ཟབ་གཏེར་སྒོ་ཕྱེས་གདུལ་བྱ་བསྐྱངས
འབྲེལ་ཚད་ཐར་པའི་ལམ་དུ་བཀོད༔ སླར་ཡང་འགྲོ་དོན་དང་ལེན་་་་་
ཕྱིར༔ ཧེ་པ་ཆོས་ཀྱི་འབྱུང་གནས་གྲགས༔ གདུལ་བྱར་ཐར་པའི་ལམ་་་
སྟོན་ཅིང༔ གསང་ཆེན་བསྟན་པའི་སྒྲོན་མེ་སྦར༔ སླར་ཡང་ཁྲག་འཐུང་
བདུད་འདུལ་གླིང༔ མ་ངེས་སྤྱོད་པས་གདུལ་བྱ་བསྐྱངས༔ རྒྱལ་ཁབ་
གནས་རི་མང་པོ་འགྲིམས༔ གསང་སྔགས་བསྟན་པའི་འོད་སྟོང་་་་་
བཀྱེས༔ སླར་ཡང་བདུད་འདུལ་ཡང་སྤྲུལ་འབྱུང༔ ལྷོ་མོན་རྒྱལ་ཁབ་་་
དཀར་པོར་བསྒྱུར མི་སྲུན་གདུག་པའི་ལྷ་འདྲེ་བཏུལ༔ རླབས་ཆེན་་་
གཞན་དོན་ལྷུར་ལེན་མཛད༔ གཞན་ཡང་སྐྱེ་བ་དུ་མ་རུ༔ འགྲོ་འདྲེན་་
གཏེར་སྟོན་ཚུལ་འཛིན་དང༔ རྣལ་འབྱོར་གྲོགས་སྟོན་བསྟན་འཛིན་་་་་
ཚུལ༔ རྒྱས་པར་བཤད་ན་དཔག་ཏུ་མེད༔ སླར་ཡང་ཨོ་རྒྱན་ཆེན་པོ་
ཡིས༔ ལྡོག་མེད་བཀའ་བཙན་འདི་སྐད་ཕེབས༔ ཀྱེ་ཧོ༔ གསོན་ཅིག་་་
སྐལ་བཟང་སྐྱེ་བུ་མཆོག དེང་དུས་ལྔ་བརྒྱ་སྙིགས་དུས་འདིར༔ རྫོགས་
- 4 -
ཆེན་ཉི་མ་ནུབ་ཏུ་ཕྱོགས༔ གསང་ཆེན་བསྟན་པ་མུན་དགུའི་མཚམས༔
དུས་འདིར་སྐྱེ་འགྲོ་དམུ་རྒོད་ཅིང༔ ཀླ་ཀློའི་རྫས་སྔགས་གྲིབ་ཀྱིས་་་་་
བསླུས༔ གདུལ་བྱ་ཤིན་ཏུ་འདུལ་དཀའ་ཡང༔ སྨོན་ལམ་ལས་ཅན་སྐལ་
བཟང་མཆོག ངེས་གསང་ལམ་དུ་གཟུད་པའི་ཕྱིར༔ ཁྱོད་ཀྱི་གདུལ་བྱ་
དུས་ལ་བབ༔ མ་ངེས་སྤྱོད་པ་སྣ་ཚོགས་ཀྱིས༔ གང་འདུལ་གདུལ་བྱ་་་་
སྐྱོང་བའི་ཕྱིར༔ གཟུགས་ཀྱི་སྐུ་རུ་ད་བཞེངས་ཤིག༔ ཅེས་གསུངས་ལན་
དུ་བདག་གིས་འདི་སྐད་སྨྲས༔ ཀྱེེ༔ དུས་གསུམ་རྒྱལ་བའི་སྤྱི་གཟུགས་་་
མཆོག༔ གཏན་གྱི་སྐྱབས་མཆོག་རིན་པོ་ཆེ ཐུགས་བརྩེའི་ཐུགས་རྗེ་་་
ཆེན་པོ་ཡིས༔ བདག་ལ་གསན་ཅིང་གནང་བ་སྩོལ༔ སྔོན་ཆད་སྐྱེ་བ་་་་
མང་པོ་རུ༔ གང་འདུལ་ཐབས་དང་འཕྲིན་ལས་ཀྱིས༔ གཞན་དོན་ལྷུར་
བླངས་གདུལ་བྱ་བསྐྱངས༔ དེང་སང་བསྐལ་པའི་མར་གཤམ་འདིར༔
སྙིགས་མའི་སེམས་ཅན་འདུལ་བར་དཀའ༔ སྨོན་ལོག་བདུད་ཀྱི་བསྟན་
པ་དར༔ མཐའ་མི་དབུས་རྡིབ་ཡུལ་ས་འཛིན༔ ཀླ་ཀློའི་རྫས་སྔགས་་་
སྦྱོར་བ་ཡིས༔ སྣང་སྲིད་ལྷ་འདྲེ་དབང་བསྡུས་ཏེ༔ བསམ་དང་སྦྱོར་བ་
ནག་པོར་བསྒྱུར མི་ཕྱུགས་དལ་ཡམས་སྣ་ཚོགས་དང༔ སད་སེར་འབུ་
སྲིན་ལོ་ནད་གཏོང༔ སྡུག་བསྔལ་སྣ་ཚོགས་ཡོ་ལངས་འགྱེད༔ དམུ་རྒོད་
སེམས་ཅན་སྡིག་ལ་སྤྱོད༔ དེ་འདྲའི་བསྐལ་པ་དམན་པའི་དུས༔ བདག་
འདྲས་གདུལ་བྱ་འདུལ་དཀའ་བས༔ སེམས་ཅན་ལུས་བླངས་དོན་མ་་་
མཆིས༔ དེ་ཕྱིར་གུ་རུས་གནང་བ་སྩོལ༔ ཞེས་ཞུས་སླར་ཡང་བཀའ་་་་
བསྩལ་བ༔ ཉོན་ཅིག་བདུད་འདུལ་དྲག་པོ་རྩལ༔ སྙིགས་མའི་སེམས་་་་
- 5
-



ཅན་འདུལ་དཀའ་ཡང༔ སྔོན་ཚེ་སྨོན་ལམ་ལས་འབྲེལ་གྱིས༔ སྐལ་ལྡན་
སྐྱེས་བུ་སྟོང་ཕྲག་གསུམ༔ ཁྱོད་ཀྱི་གདུལ་བྱའི་ཡུལ་དུ་མཆིས༔ ཚེ་་་་་
འདིར་གྲོལ་བ་ཐོབ་པ་ཡི༔ སྐྱེས་མཆོག་ལྔ་བརྒྱ་ལྷག་ཙམ་མཆིས ཁྱོད་་
ཀྱི་འཕྲིན་ལས་ཕོ་ཉ་རུ༔ རྗེ་འབངས་སྤྲུལ་བ་ཉེར་ལྔ་འབྱུང༔ གཞན་་་་
ཡང་འགྲོ་བའི་དོན་བྱེད་པའི༔ སྤྲུལ་པའི་གཏེར་སྟོན་བཅུ་ཕྲག་འབྱུང༔
གསང་སྔགས་སྟོན་པ་མཆོག་བདུན་གྱི༔ སྤྲུལ་པ་ཁྱོད་ཀྱི་བུ་ཚར་སྤྲུལ
འགྲོ་དོན་འབྱུང་འགྱུར་གདོན་མི་ཟ༔ དེ་ཕྱིར་རིག་འཛིན་རྒྱལ་པོ་་་་་
ཁྱོད༔ རྡོ་རྗེ་གྲོ་ལོད་སྐུར་བཞེངས་ཏེ༔ བཀའ་སྲུང་གཉན་པོའི་གྲོགས་་་
དང་འགྲོགས༔ སྔོན་ལས་འབྲེལ་བའི་ཕ་མ་ཡི༔ བུ་རུ་བཞེངས་མཛོད་་་
ངའི་འཕྲིན་ལས༔ དུས་ལ་བབ་ཀྱི་ད་གཤེགས་ཤིག ཅེས་གསུངས་་་་
བཀའ་བཞིན་མི་ལུས་བླངས༔ ཤིང་མོ་གཡང་དཀར་(1835) ཁྱིམ་ཕུབ་
ནས༔ ནམ་མཁའ་ལྡིང་གི་ཁྱིམ་བདག་པའི༔ དམག་མི་བཅུ་ཕྲག་ལ་་་
བབ་དུས༔ རྟ་བདུན་ཟེར་མདངས་ངོམས་པའི་དུས༔ འཇའ་དང་འོད་
ཀྱི་དྲྭ་བ་འཁྲིགས༔ སྦྲ་ཁྱིམ་དབང་གཞུས་འཁྱུད་པ་མངོན༔ རོལ་མོ་་་་
མང་པོའི་སྒྲ་འུར་སྣང༔ དེ་ཚེ་མ་ཡི་མངལ་ལས་བཙས༔ ལོ་གྲངས་བཞི་
ལ་བབ་པའི་དུས༔ ཚེར་མ་ཅན་གྱི་ནགས་ཚལ་ནས༔ བྱེའུ་ཆུང་འཇོལ་་
མོ་ཞིག་ན་རེས༔ སྙན་པའི་གླུ་འདི་ལེན་པར་ཐོས༔ ཨེ ཚུར་གསོན་དང་
སྐལ་ལྡན་རིགས་ཀྱི་བུ༔ ང་ཡེ་ཤེས་ཌཱཀྐི་ཨེ་ཀ་ཛ༔ ལྷོ་མོན་ཡུལ་ཤིང་ལོའི་
ཚལ་ནས་འོང༔ ལྷ་འོད་མཐའ་ཡས་ཀྱི་ཕོ་ཉ་ཡིན༔ ཁྱོད་སྐྱེ་བ་དུ་མའི་་་
སྦྱངས་སྟོབས་ཅན༔ དཔལ་ནུས་ལྡན་བདུད་འདུལ་རྡོ་རྗེ་ལགས༔
- 6 -
གནས་པདྨ་འོད་ནས་གཟུགས་སྐུར་བཞེངས༔ ལུས་བྱིས་པའི་ཚུལ་་་་
བཟུང་རྩེད་མོ་གདའ༔ ཐུགས་ཆོས་ཉིད་དབྱིངས་ལས་འཁྲུལ་མི་ཤེས༔
གཞི་འོད་གསལ་ནམ་མཁའ་དྭངས་པའི་མཁར༔ དོན་མངོན་བྱེད་ཤེས་
པའི་ཉི་གཞོན་ཤར༔ འདི་ཆུགས་མེད་རིག་པ་རྡོ་རྗེའི་ཆིངས ཁྱོད་སྲོག་
གི་གཏའ་རུ་ཟུངས་ཤིག་བུ༔ བདུད་ནག་ཕྱོགས་བར་ཆད་གྲངས་མང་
བས འདི་བཙན་པོའི་གོ་ཁྲབ་མཆོག་ཏུ་ཟུངས༔ ད་མི་ལོ་ལྔ་ཕྲག་ཚུན་་་
ཆོད་དུ༔ ང་ཁྱོད་ཀྱི་དྲུང་དུ་སླར་ཡང་འབྱུང༔ ཞེས་ཟེར་ཞིང་ནགས་་་་
ཚལ་ཀློང་དུ་ཐལ༔ དེ་ལྟར་ཕ་མར་སྨྲས་པ་དང༔ རྫུན་ནམ་ཡང་ན་ཐན་
ཡིན་ཟེར༔ ལོ་ཁྱིམ་དེ་ཡི་སྨད་ཆ་ན༔ ནུབ་གཅིག་རྨི་ལམ་འདི་འདྲ་བྱུང༔
བུད་མེད་གཞོན་ནུ་མ་ཞིག་གིས༔ ངེད་མ་བུ་ཤར་གྱི་ཕྱོགས་སུ་འགྲོ༔
ཤར་དུང་གི་རི་ལ་མཇལ་དུ་འགྲོ༔ ཞེས་ཟེར་ཞིང་འགྲོ་བའི་སྣང་བ་་་༌་་
བྱུང༔ རྒྱ་མ་བོད་ཀྱི་ས་མཚམས་ན༔ རི་བོ་དཀར་པོ་རབ་མཐོར་སླེབས༔
རིགས་གསུམ་མགོན་པོ་ཡིན་ཞེས་སྐད༔ དགེ་སློང་གཞོན་ནུ་གསུམ་་་་་
བཞུགས་པའི༔ ཕོ་བྲང་ལྕགས་གསུམ་བཀོད་ལེགས་མཐོང༔ སྟེང་མར་་་་
བཞུགས་པའི་དགེ་སློང་དེས༔ ཀྱེ་ཧོ༔ གསོན་ཅིག་རིགས་ཀྱི་བུ༔ ང་ནི་་་
འཇམ་དཔལ་གཞོན་ནུ་ཡིན༔ རི་ནི་དུང་རི་དཀར་པོ་ཡིན༔ དབང་འདི་
བུམ་པ་སྐུ་ཡི་དབང༔ བདུད་འདུལ་དྲག་པོ་ཁྱོད་ལ་བསྐུར༔ དོན་ལ་་་་
བདེ་ཆེན་འཁོར་ལོ་ཡིན༔ ཡུལ་རི་གཞན་དུ་བསྒྲོད་པ་མེད༔ གསུངས་་
ནས་བུམ་ཆུ་སྤྱི་བོར་བླུགས༔ བར་ཁང་ནང་བཞུགས་དགེ་སློང་དེས༔
ལག་ན་བྷནྡྷ་བདུད་རྩི་ཐོགས༔ ཉོན་ཅིག་སྐལ་ལྡན་རིགས་ཀྱི་བུ༔ རི་་་་
-
7-



འདི་དུང་རིའི་བང་རིམ་ལགས ང་ནི་ཐུགས་རྗེ་ཆེན་པོ་ཡིན༔ དབང་
འདི་གསང་བ་མཆོག་གི་དབང༔ བདུད་འདུལ་དྲག་པོ་ཁྱོད་ལ་བསྐུར༔
དོན་དམ་ལོངས་སྤྱོད་འཁོར་ལོ་ཡིན༔ ས་ཡུལ་གཞན་ལ་བསྒྲོད་དུ་མེད༔
ཅེས་ཟེར་བདུད་རྩི་ལྕེ་ལ་བཞག༔ འོག་ཁང་ནང་སློབ་དགེ་སློང་དེས༔
ལག་ན་རྡོ་རྗེ་སྔོན་པོ་ཐོགས༔ ཀྱེ་ཧོ༔ སྐལ་ལྡན་རིགས་ཀྱི་བུ༔ རི་འདི་་་་
དུང་རིའི་འོག་རིམ་སྟེང་ནི་ཕྱག་ན་རྡོ་རྗེ་ཡིན༔ དབང་འདི་ཤེས་རབ་
ཡེ་ཤེས་དབང༔ བདུད་འདུལ་དྲག་པོ་ཁྱོད་ལ་བསྐུར༔ དོན་ལ་ཆོས་ཀྱི་་
འཁོར་ལོ་སྟེ༔རིང་བའི་ཡུལ་ལ་བསྒྲོད་དུ་མེད༔ ཅེས་ཟེར་སྒྲ་ཡིས་གཉིད་
ལས་སད༔ ཕ་མ་གཉིས་ལ་དེ་ལྟར་སྨྲས༔ རྒྱལ་འགོང་མོ་འདྲེ་ལོས་ཡིན་
ཟེར༔ ལོ་གྲངས་ལྔ་ལ་བབ་པའི་དུས༔ ཧོར་ཟླ་བཞི་པའི་ཚེས་བཅུའི་་་་
ཉིན༔ བྲག་རིའི་ཚལ་དུ་ཤུག་པ་མཐོང༔ དེ་རུ་འོང་བའི་ཐུག་རྩ་རུ༔
གསེར་སྦྲང་སེར་བོས་འཕུར་ལྡིང་བྱེད༔ དེ་ཡིས་གླུ་འདི་ལེན་པ་ཐོས
ཨོ་ཨོ དུས་མི་རྟག་འདས་དང་མ་འོངས་ཏེ༔ ལོ་མི་རྟག་དབྱར་དགུན་
སྟོན་དང་དཔྱིད༔ ཟླ་མི་རྟག་དཀར་ནག་གཉིས་སུ་སྣང༔ ཞག་མི་རྟག་་
ཉིན་མཚན་གཉིས་ཀྱིས་འགྱུར༔ མི་མི་རྟག་བྱིས་གཞོན་དར་རྒུད་འཆི༔
ཕྱུག་ལོངས་སྤྱོད་མི་རྟག་སྒྱུ་མར་འགྲན༔ བུ་འཆི་བ་ཨེ་དྲན་བསམ་མནོ་
ཐོངས༔ ཁྱོད་སྔོན་ཆད་ལྷོ་མོན་ཡུལ་ཁམས་སུ༔ དཔལ་ནུས་ལྡན་བདུད་
འདུལ་དྲག་པོ་འབོད༔ དུས་བར་དུ་པདྨ་འོད་དུ་མཆིས༔ མཐར་མི་་་་་
ཡུལ་འདི་རུ་མི་ལ་བརྫུ ང་དང་པོ་རྒྱ་ཟ་ཀོང་ཇོ་ཞེས༔ བོད་རྒྱལ་པོའི་་
དགྱེས་སྐྱོང་བཙུན་མོ་ལགས༔ དུས་བར་དུ་པོ་ཏ་ལ་རུ་མཆིས༔ ད་དུད་
འགྲོ་སྦྲང་ཆུང་གླུ་ལ་མཁས གླུ་སྙན་པའི་ངག་ལ་ཚུར་གསོན་དང༔ ལྷོ་
མོན་གྱི་ཡུལ་ནས་ངང་ཁྱུ་ཞིག བྱང་ན་མཚོ་ཆེན་པོའི་ཚལ་དུ་སླེབས
ལྷོ་མོན་དང་སྤུ་ཀོང་དབུས་ཕྱོགས་ནས༔ བྱ་རྒོད་པོས་གནམ་འཕང་་་་
བཅད་ནས་སུ༔ བྱང་ལྷོ་བྲག་དམར་པོའི་ཚལ་དུ་འཁོར༔ གནས་མཁའ་
སྤྱོད་གླིང་དང་པདྨ་འོད༔ ལྷ་དཔའ་བོ་མཁའ་འགྲོའི་ཚོགས་གྲལ་ནས༔
ཐུགས་བརྩེ་བའི་འགྲོ་དོན་ལྷུར་ལེན་པའི༔ དཔལ་རིག་འཛིན་བྱང་ཆུབ་
སེམས་དཔའི་སྡེ༔ ང་བུང་བ་བཅུད་ལ་འཁོར་བ་བཞིན༔ ལྷ་རིག་་་་་
འཛིན་རྒྱལ་པོའི་དྲུང་དུ་འཁོར༔ ཞེས་ཟེར་ཞིང་ནམ་མཁའི་མཐོང་ལ་་
ཡལ༔ ལོ་གྲངས་ལྔ་ཡི་དུས་བར་དུ༔ ཡེ་ཤེས་མཁའ་འགྲོ་མཚོ་རྒྱལ་མས༔
འབྲལ་བ་མེད་པར་མ་ལྟར་བསྐྱངས༔ ལོ་ཁྱིམ་བདུན་ལ་བབ་པའི་ཚེ༔
བྱིས་པ་ཟུང་དང་བསྡེབས་ནས་སུ༔ ཅུང་ཟད་རིང་བའི་ས་རུ་སོང༔ཆུ་
ཀླུང་ཆེན་པོ་འཁྲུགས་པའི་དཀྱིལ༔ ཕ་བོང་མགོ་བོ་མཐོང་བའི་མོད༔ དེ་
སྟེང་ཕྱིན་ན་བདེའམ་སྙམ༔ དེ་མ་ཐག་པར་དེ་ཐོག་ཏུ༔ མ་བསྒྲོད་རྨི་་་
ལམ་སད་བཞིན་སྡོད༔ དེ་ཚེ་མཁའ་འགྲོ་མང་པོ་ཡིས༔ མཐའ་བསྐོར་གླུ་
འདི་གྱེར་བ་ཐོས༔ ཨ་ཧོ༔ ཤར་གངས་རི་དཀར་པོ་དགུང་ལ་སྟེགས༔
རིའི་རྩེ་མོར་ཤེལ་གྱི་མཆོད་རྟེན་གདའ༔ དེའི་བུམ་ནང་རྡོ་རྗེ་རྩེ་མོ་་་་་
ཞེས༔ ལྷ་བཞད་པ་མངོན་པར་དགའ་བ་ཡོད༔ དེར་འོད་བརྒྱའི་ཟེར་་་་
མདངས་ཕོག་ལ་རེ༔ མདངས་འཛམ་གླིང་ཁྱབ་ན་གསལ་ཞིང་མཛེས
གངས་རྩ་བར་དུག་སྦྲུལ་བྲག་ལ་འཁྲི༔ དུག་ནག་པོའི་ཁ་ཕྲུ་མཚོ་རུ་་་་
བརྫུ༔ དེའི་རྦ་རླབས་མཐོང་ན་གློ་སྙིང་འདར༔ རྩི་མ་གི་ཏ་ཡི་ནུས་པ་་་
- 9 -
-
8
-



ལས༔ རྫས་གཞན་གྱི་ནུས་པ་འདི་ལ་རྡུགས༔ ལྷོ་རྒྱང་ཐག་རིང་བའི་་་
ཡུལ་ས་ལ༔ མཚོ་ཆེན་པོ་གཡུ་ཐང་ཡངས་པ་འདྲའི དབུས་རིན་ཆེན་་
གསེར་གྱི་རི་བོ་ཡོད༔ རིའི་རྩེ་མོ་དགུང་ལ་སྟེགས་པ་མཐོང༔ དེར་་་་་
གསེར་གྱི་མཆོད་རྟེན་འབར་འོད་འབྱུང༔ བུམ་ནང་དུ་རིན་ཆེན་རྒྱལ་་་
པོ་ཞེས༔ ལྷ་ལེགས་པའི་དཔལ་ལྡན་འཕྲུལ་ལ་དབང༔ ཤར་རྟ་བདུན་
དབང་པོ་དང་བསྡེབས་ནས༔ ལྷོ་འཛམ་བུ་གླིང་གི་མུན་པ་སེལ༔ རིའི་་
རྩ་བར་ཉ་དང་སྦལ་བ་འཛིངས༔ ཤུགས་ཆེར་བསྐྱེད་འཛམ་གླིང་་་་་
འཇིག་ལ་ཉེ༔ དེར་ལན་ཚྭ་རྣམ་གསུམ་མ་གཏོགས་པ༔ རྫས་གཞན་གྱིས་
གསོད་པ་ག་ལ་སྲིད༔ ནུབ་རྫ་བྲག་དམར་པོའི་རྩེ་མོ་ན༔ འོད་རབ་་་་་
འབར་ར་གའི་མཆོད་རྟེན་ཡོད༔ དེའི་བུམ་པར་དབང་སྡུད་པདྨ་འོད༔
སྐུའི་འོད་ཀྱིས་ས་གསུམ་འགེངས་ལ་ལྟོས༔ རིའི་རྩ་བར་སེང་དཀར་མ་
བུ་བརྩེ༔ སེང་རྩལ་ཆེན་མཐོང་བའི་སྤྲེལ་ཚོགས་མྱོས༔ དེ་འཚོ་བྱེད་སྨན་
དང་མ་འཕྲད་ན༔ སེམས་དྲན་པའི་དབང་པོ་ག་ལ་རྙེད༔ བྱང་ནགས་་་
རིའི་རྩེ་རྒྱལ་དགུང་ལ་བསྙེགས༔ རིའི་རྩེ་མོར་གཡུ་ཡི་མཆོད་རྟེན་་་་་
མངོན༔ དེའི་བུམ་ནང་འཕྲིན་ལས་ཡོངས་གྲུབ་ཅེས༔ སྐུའི་སྤྲུལ་པས་་
འཇིག་རྟེན་ཁྱབ་ན་ཡང༔ དེའི་ཕན་གནོད་པད་ཚལ་རྒྱས་པ་ཙམ
རིའི་རྩ་བར་རྒྱ་སྟག་རྩལ་ཆེན་འགྲན༔ དེའི་རང་སྒྲས་ཕྱོགས་ཀྱི་གཅན་
ཚོགས་བསླང༔ ཀུན་ཤ་ལ་རྔམ་ཞིང་གཟན་ལ་ཆས དེར་སེང་གེ་་་་
དཀར་མོ་མ་གཏོགས་པ༔ གཞན་དག་གིས་ཟིལ་གྱིས་ག་ལ་ནོན༔ དབུས་
དཔག་བསམ་ཤིང་གི་རྩེ་མོ་ན༔ ཁྱུང་ཆེན་པོས་གཤོག་རྩལ་འགྲན་པ་་་
- 10 -
ཡང༔ མཐའི་གདུག་པ་ཐུལ་པར་ལྟ་ཅི་དང༔ སྟེང་ཉི་ཟླ་བསྒྲིབ་ན་ཅི་་་
དགེ་བྱ༔ གཟའ་སྐར་མའི་ལམ་ཆད་དུག་ཆེན་གཡོ༔ འདི་ལྷ་བདུད་་་་་
གཉིས་ཀྱི་བརྡ་ལྟས་ཡིན༔ ཆོས་སྲིད་པ་གཉིས་ཀྱི་བརྡ་དཔེ་ཡིན༔ བརྡ་
གོ་འམ་ཟེར་ཞིང་མཁའ་ལ་ཡལ༔ དེ་ནས་མི་གཉིས་དེ་རུ་བྱུང༔ ཆུ་ལ་
རྐྱལ་བཞིན་བདག་འགྲན་བྱུང༔ བསྡིགས་ཤིང་བརྡུང་བཙོག་བྱེད་ཅིང་
ཐལ༔ བར་བར་སྔོན་གྱི་བག་ཆགས་སད༔ བྱིས་པ་དག་ལ་ཆོས་བཤད་་་
ཅིང༔ གཏམ་རྒྱུད་མང་པོ་དྲན་ཅིང་སྨྲས༔ ལོ་གྲངས་བརྒྱད་ལ་བབ་པའི་
དུས༔ རང་གི་སྲིང་མོ་དང་འགྲོགས་ཏེ༔ བེའུ་སྟོར་བ་ཚོལ་དུ་ཕྱིན༔ མུན་
དགུང་མཚམས་ཀྱི་དུས་ཚོད་དུ༔ གནམ་ནས་ཁྲག་ཐིག་རྡོ་ལ་བབ༔
མཐོང་བའི་མོད་ལ་བྱེད་ཅིང་དངངས༔ ཅི་ཡིན་དྲིས་ཀྱང་འདྲེ་ཡི་་་་་
འཕྲུལ༔ རྐྱེན་དེས་ཁྱིམ་དུ་བྲོས་ནས་འོང༔ མཚན་མོ་མལ་དུ་ཞུགས་པའི་
ཚེ༔ སྣོད་བཅུད་སྟོང་པར་ཞིག་ནས་སུ༔ དབྱར་གྱི་སྲོད་མུན་འཐིབས་་་་་
འདྲ་བའི༔ སྟོང་ལ་གནག་པའི་མཁའ་ཀློང་གི༔ སྟེང་ནས་ཁྲག་གི་ཆུ་་་
ཀླུང་འབབ༔ འུར་སྒྲ་སྐལ་བ་ཞིག་ལྟར་བྱུང༔ ཤིན་ཏུ་བྲེད་ཅིང་་་་་་
དངངས་པའི་མོད༔ རྦ་རླབས་སྒྲ་ལས་འདི་སྐད་བྱུང༔ འཇིག་འཇིག་
སྐལ་བ་ད་ནི་འཇིག༔ སྟོང་སྟོང་ནམ་མཁའ་སྟོང་པར་སྟོངས༔ ཡལ་་་
ཡལ་སྣང་སྲིད་མེད་པར་ཡལ༔ ཞི་ཞི་ཁམས་གསུམ་སྟོངས་ལ་ཞི༔ ཡེ་་་
ནས་མེད་པ་མ་ཡིན་ན༔ གནས་ལ་འཇིག་པ་ག་ལ་ཡོད༔ གདོད་ནས་་་
སྟོང་པ་མ་ཡིན་ན༔ རྟག་པ་སྟོང་པར་ཅི་ལ་འཇིག༔ སྔོན་ནས་མེད་པ་
མ་ཡིན་ན༔ འཕྲལ་དུ་མེད་པ་ཅི་ལ་ཡལ༔ མེད་བཞིན་སྣང་བ་མ་ལགས་
- 11 -



ན༔ ད་ལྟ་མེད་དུ་ཅི་ལ་འགྲོ༔ དང་པོ་རཀྟ་གང་ལས་བྱུང ནམ་མཁའ་་་
རྟེན་མེད་སྟོང་མཁའ་ལས༔ རཀྟའི་རྦ་ཀློང་འཁྲུགས་པ་འདི༔ འབྱུང་་
ཁུངས་མེད་དུ་གཞི་རྩ་བྲལ༔ ཁམས་གསུམ་བརྟན་གཡོ་དེ་ལྟར་བལྟ
འཁོར་བ་བཟོད་མེད་སྡུག་བསྔལ་ལོ༔ འདི་ལ་བྲེད་དངངས་མི་སྐྱེ་བར
ཁྲག་ལ་བྱེད་པ་དེ་ཅིའི་ཕྱིར༔ མེད་ལ་སྣང་བའི་ཁྲག་མཚོ་འདི༔ མི་ལོ་་་
ཉེར་གཉིས་བར་དུ་བྱུང སྲིད་པ་འདི་བཞིན་མ་མཐོང་ན༔ སྲིད་པའི་
དབང་མོས་ངས་སྟོན་ཟེར༔ དེ་ནས་བཟུང་སྟེ་ལོ་ཁྱིམ་དེར མལ་དུ་་་
ཞུགས་ཏེ་མིག་བཙུམ་ནས༔ ནམ་གྱི་སྲོད་ལ་མ་སླེབས་པར༔ དེ་འདྲའི་་
སྣང་བ་རྒྱུན་མ་ཆད༔ ཕ་དང་མ་ལ་ཡང་ཡང་སྨྲས༔ དེ་ཡིས་བློ་ཡིད་་་་་
འཁྲུགས་ནས་སུགཞན་ལ་འདྲི་ཞིང་མོ་རྩིས་བྱས༔ ལ་ལས་རྒྱལ་པོའི་
ཆོ་འཕྲུལ་ཟེར༔ ལ་ལས་བཙན་གྲིབ་ཡིན་ནོ་སྐད༔ བླ་མ་གདན་དྲངས་
དབང་ཁྲུས་ཞུས༔ བླ་མ་མཆོག་ཞིག་ཞལ་ན་རེ འདི་ཉིད་བྱིས་པ་རྩ་་་
དཀར་གདའ༔ རིགས་སད་སྔ་ལྟས་ཡིན་ཞེས་གསུངས༔ དེ་ནས་ཕ་་་་
མའི་བློ་སེམས་བདེ༔ སུ་ལ་མི་སྨྲ་རང་ཁར་འདུག༔ འཁྲུལ་བ་དེ་ལ་ཅུང་
མ་བྱས ཡང་ཡང་བྱད་དངངས་དེ་བྱུང་ནས༔ བསམ་མནོ་བཏང་་་་
ཞིང་ཚུལ་ལ་བལྟས༔ སྲིད་པ་ཁྲག་གི་རྒྱ་མཚོ་རུ༔གྱུར་མཐོང་རེ་འགའ་
དེ་སྟོང་ནས༔ སྟོང་ལ་དམར་འོད་ཤར་ཤར་སྣང༔ རེ་འགའ་སྟོང་པའི་་
དབྱིངས་རུམ་ནས༔ གློག་འགྱུའི་རིང་ཙམ་བདག་ལུས་དང༔ སྣོད་་་་་
བཅུད་ཐམས་ཅད་བཀྲ་ལམ་མངོན༔ སླར་ཡང་སྟོང་པ་དེའི་ངང་ཡལ༔
སྣང་སྲིད་སྟོང་པའི་ངང་དུ་ཞིག༔ རེས་འགའ་བདག་ལུས་མི་སྣང་ཡང༔
- 12 –
སྟོང་བ་ནམ་མཁའ་ལྟ་བུའི་ཀློང༔ ཆུ་ཟླ་ཇི་བཞིན་སྣོད་བཅུད་ཀུན༔ རང་
ཤར་རང་བྱུང་ཉིད་དུ་སྣང༔ རེས་འགའ་ནམ་མཁའ་སྟོང་པའི་ཀློང
བདག་ལུས་རཀྟའི་ཆུ་ཀློང་ཆེར༔ གྲོང་ཁྱེར་དྲུག་གི་སེམས་ཅན་ཀུན༔
ཆུ་གནས་སྲོག་ཆགས་ལྟར་དུ་གནས ༔ རེས་འགའ་རཀྟ་འགྲོ་ལ་ཐིམ༔
རེས་འགའ་འགྲོ་དྲུག་རཀྟར་ཐིམ༔ རེས་མོའི་སྣང་བ་མ་ངེས་ཤར ༔
རེས་འགའ་རཀྟའི་ཆུ་ཀློང་དེ༔ བདག་གི་ཁོག་པའི་སྟོད་ནས་འབབ ༔
ཁོག་སྨད་རཀྟའི་རྒྱ་མཚོར་སྣང ༔ དེ་ནང་མཚོ་ལ་གཟའ་སྐར་བཞིན༔
ཁམས་གསུམ་བརྟན་གཡོ་ཐམས་ཅད་སྣང༔ རེས་འགའ་སྣང་དང་སྣང་
བའི་ཡུལ ༔ གཉིས་མེད་དྭངས་གསལ་འོད་སྣང་དུ༔ འཕེལ་ཞིང་མངོན་
གྱུར་ངང་དུ་བརྡལ༔ གནད་དེས་སྣང་སྲིད་འཁོར་འདས་ཀུན༔ རང་་་
སྣང་ཉིད་དུ་ཐག་ཆོད་མཉམ༔ གཉིས་མེད་བདེ་ཆེན་མངོན་དུ་གྱུར ༔
རྫོགས་ཆེན་དགོངས་པའི་ཀློང་རྡོལ་ནས༔ ཆོས་ཉིད་ནམ་མཁའ་མཛོད་
ལ་དབང ༔ གཏན་དུ་བདེ་བའི་སྐྱིད་འགོ་ཚུགས༔ ལོ་ཁྱིམ་དེ་ཡི་སྨད་ཀྱི་
ཆ༔ ཧོར་ཟླ་བཅུ་པའི་ཚེས་བརྒྱད་ནུབ༔ མཁའ་འགྲོ་སུ་ཀ་སིདྡྷི་ཡིས༔ ཀྱེ་
ཧོ་སྐལ་བཟང་སྐྱེས་བུ་མཆོག༔ སྣང་སྲིད་ལྷ་འདྲེའི་བདེ་སྡུག་ལ ༔ ཐམས་
ཅད་འཁྲུལ་བའི་རྫུན་རིས་ལགས༔ ཕྱི་ནང་སྣོད་བཅུད་ཐམས་ཅད་་་་་
ཀུན༔ མེད་བཞིན་སྣང་བ་སྟོང་པ་ཉིད༔ ཕྱི་ཡི་སྣང་བ་ཐམས་ཅད་ཀུན༔
མེད་དང་མ་བྱུང་མ་སྐྱེས་པའི༔ ཚུལ་ལ་ལྟོས་དང་རང་བཞིན་རྟོགས
ཞེས་ཟེར་བདག་ལ་ཐིམ་སྣང་བྱུང༔ རྣ་མཆོག་ཅན་ལོ་ས་ག་ཟླའི ཚེས་
ལྔའི་ཉིན་གྱི་ཕྱེད་ཡོལ་དུ༔ བྱིས་པ་གཅེར་བུ་མདངས་ལྡན་ཞིག སྒ་རྐྱང་
- 13 -



ཞིག་གི་གོང་དུ་ཞོན༔ ང་ལ་སྡང་མིག་བགྲད་ནས་སུ༔ ཁྱོད་སྐྱེན་པོ་ཡིན་
ན་མདའ་མོ་འཕོངས༔ ཅི་དགའ་གང་དགའ་མདའ་ལ་དགའ༔ ཁྱོད་་་་
མདའ་མོ་འཕོང་དང་ངས་སྙུག་ཟེར༔ བདག་གིས་སྐྱེར་བའི་མདའ་་་་
འཕངས་པས༔ བྱིས་པར་མ་ཕོག་ཡོབ་ཅན་མཐིལ༔ འདག་པ་བཞིན་དུ་
ཐལ་མར་ཕུགས༔ བྱིས་པ་གད་མོ་ལྷག་ལྷག་དགོད༔ ང་ནི་རྡོ་རྗེ་ལེགས་
པ་ཡིན༔ སྟོང་ཉིད་མི་རྫུན་བདེན་པའི་ལྟས༔ ཤིང་གིས་ལྕགས་ཉིད་་་་་་
འབིགས་པ་དང༔ མེད་པར་ཡོད་འཛིན་བྱིས་པར་སྣང༔ དེ་ཡང་་་་་་
དབྱིངས་སུ་ནུབ་ལ་ལྟོས༔ ཞེས་ཟེར་སྒ་ལས་གཞན་མི་སྣང༔ ལོ་ཁྱིམ་་་་
བཅུ་ལ་བབས་པའི་ཚེ༔ དབྱུག་གུ་ཟླ་བའི་ཚེས་བརྒྱད་ནུབ༔ མཁའ་འགྲོ་
ཡེ་ཤེས་མཚོ་རྒྱལ་མས༔ ཨོ་རྒྱན་ཆེན་པོ་མཇལ་འགྲོ་ཟེར༔ སྟེང་གི་ནམ་
མཁར་སོང་བའི་མོད༔ རྟེན་མེད་ནམ་མཁའི་དབྱིངས་ཤིག་ན༔ རྡོ་རྗེའི་
གུར་ཆེན་འཇའ་འོད་ཀློང༔ ཨོ་རྒྱན་ཡབ་ཡུམ་རྣམ་གསུམ་ནི༔ གཞོན་་་
ནུ་མཚན་དཔེའི་གཟི་འོད་འབར༔ དཔའ་བོ་མཁའ་འགྲོ་འབུམ་གྱིས་་་
བསྐོར༔ མཐོང་བའི་མོད་ལ་བདག་ཡིད་འཕྲོག༔ གུས་ཕྱག་འཚལ་ཞིང་
སྐོར་བ་བྱས༔ མདུན་དུ་འཁོད་ཅིང་འདི་སྐད་ཞུས༔ ཀྱེ་ཧོ༔ སངས་་་་
རྒྱས་ཀུན་འདུས་ཀྱི་ངོ་བོ༔ དམ་ཆོས་རྒྱུད་སྡེ་ཡི་གཏེར་མཛོད༔ འཕགས་
པའི་དགེ་འདུན་གྱི་ཚོགས་དཔོན༔ དཀོན་མཆོག་གསུམ་པོ་ཁྱེད་མཁྱེན་
ནོ༔ བླ་མེད་བླ་མ་ཡི་ངོ་བོ༔ ཡི་དམ་རྒྱ་མཚོ་ཡི་བདག་ཉིད༔ མ་དང་་་་
མཁའ་འགྲོ་ཡི་ཀློང་ཆེན༔ རྩ་གསུམ་ཀུན་འདུས་ཁྱེད་མཁྱེན་ནོ༔ ངོ་བོ་
སྤྲོས་བྲལ་གྱི་ཆོས་སྐུ རང་བཞིན་ལྷུན་འགྲུབ་ཀྱི་ལོངས་སྐུ༔ ཐུགས་རྗེ་
ཀུན་ཁྱབ་ཀྱི་སྤྲུལ་སྐུ༔ སྐུ་གསུམ་ཡོངས་འདུས་ཁྱེད་མཁྱེན་ནོ༔ འཁོར་་་
བ་སྡུག་བསྔལ་གྱི་རྒྱ་མཚོ༔ བཟོད་མེད་ཟུག་གཟེར་གྱིས་གདུང་བའི༔
སྐྱབས་མེད་སེམས་ཅན་གྱི་ཚོགས་རྣམས༔ ཕྱོགས་མེད་ཐུགས་རྗེ་ཡིས་་
སྐྱོངས་ཤིག༔ མ་རིག་འཁྲུལ་བ་ཡི་འཁོར་ལོ༔ བར་མེད་འཁོར་ཡུག་ཏུ་་
འཁོར་བའི༔ དམུས་ལོང་མགོན་མེད་བདག་སྐྱོངས་ཤིག རང་དབང་
བརྟན་པོ་དང་བྲལ་ནས༔ བར་མེད་སྡུག་བསྔལ་ལ་སྤྱོད་པའི༔ འཁོར་་་
བའི་སེམས་ཅན་བདག་སྐྱོབ་ཅིག༔ ལོག་ལམ་བདུད་དབང་དུ་གྱུར་་་་
བའི༔ དབང་མེད་ལས་ངན་ལ་སྤྱོད་ཅིང༔ ངན་སོང་མཐའ་མེད་དུ་་་་་
བཏང་བའི༔ བག་མེད་སྨྱོན་པ་བདག་སྐྱོབ་ཅིག༔ ཚེ་རབས་ཐོག་མེད་ཀྱི་
དུས་ནས༔ སྡུག་བསྔལ་རྒྱུ་འབྲས་ལ་སྤྱོད་ཅིང༔ རང་བྱས་རྣམ་སྨིན་གྱིས་
མནར་བའི༔ ལས་ངན་སྡིག་ཅན་བདག་སྐྱོབ་ཅིག༔ ཅེས་གསོལ་བ་ཕུར་
ཚུགས་སུ་བཏབ་པའི་མོད་ལ༔ གུ་རུ་རིན་པོ་ཆེའི་ཞལ་འཛུམ་པ་མཛད་
ནས་དགྱེས་བཞིན་པས་འདི་སྐད་དོ༔ ཀྱེ་ཧོ༔གསོན་ཅིག་དགོངས་ཤིག་
རིགས་ཀྱི་བུ༔ ལོ་གྲངས་ཉེར་ལྔར་བབ་པའི་དུས ང་ཡི་ཟབ་གཏེར་སྒོ་
ཕྱེས་ལ༔ གང་འདུལ་ཐབས་ཀྱིས་གདུལ་བྱ་སྐྱོངས༔ དུས་ངན་བསྐལ་་་
བའི་མར་གཤམ་འདིར༔ དམུ་རྒོད་སེམས་ཅན་འདུལ་དཀའ་བས༔
དབང་སྡུད་རྨ་རི་རྩེ་རྒྱལ་དང༔ དབང་ཕྱུག་ཆེན་པོ་གྲོགས་སུ་བརྟེན
སྨོན་ལོག་བདུད་ཚོགས་དགྲ་རུ་ལངས༔ ཁ་མཆུ་གྱོད་ཀྱི་ལ་ཡོག་འདོར༔
དེ་ལ་སྤྱན་གཅིག་མ་མོ་དང༔གཟའ་བཙན་གདུག་པ་ཅན་རྣམས་་་་་་་
བཀོལ༔ བསྐོར་ལྡབ་མང་པོར་བསྒྱུར་སྒྲུབ་འབད༔ མི་འགྱང་མི་ཐོགས་་
- 15 -
- 14 -



ཚར་གཅོད་འགྱུར༔ ཚེ་རབས་བཅུ་གསུམ་དང་འབྲེལ་བའི༔ ལྷག་ལྷ་རྡོ་
རྗེ་གྲོ་ལོད་བརྟེན༔ ཁྱོད་ཉིད་ཕུར་བ་དངོས་ཡིན་ཕྱིར༔ རྡོ་རྗེ་ཕུར་བ་་་
གསང་ཐབས་སྒྲུབས༔ ཁྱོད་ནི་ཧཱུཾ་ཆེན་ཀ་རའི་དུས༔ མཁའ་འགྲོའི་
གསང་མཛོད་བདག་པོ་སྟེ༔ སྐུ་གསུམ་མཁའ་འགྲོ་སྒྲུབ་ལ་འབུངས༔
ཞེས་གསུངས་ནས་ཕྱག་གཡོན་པ་བདག་གི་སྤྱི་བོར་བཞག་ནས་ཁྱེད་་་་
ངའི་བུ་མཆོག་དམ་པ་ཡིན་ཏེ༔ དུས་དེ་རིང་ནས་ང་དང་ཁྱེད་གཉིས་ཀ་
སྐད་ཅིག་ཙམ་ཡང་འབྲལ་མེད་དུ་འགྲོགས་ནས་མི་དང་མི་ལབ་པ་ལྟར་
ཆོས་ཉིད་གནས་ལུགས་མངོན་དུ་མ་འགྱུར་གྱི་བར་དུ་ཡང་ཡང་མཇལ་
ངེས་པ་ཡིན་གསུངས་ནས་བདག་ལ་ཐིམ་པ་དང་མཉམ་དུ་གཉིད་སད་
དོ༔ ལོ་ཁྱིམ་དེ་ཡི་སྨིན་དྲུག་ཟླའི༔ ཚེས་བཅུའི་ནུབ་མོའི་རྨི་ལམ་ན༔
གླིང་རྗེ་གེ་སར་ཡིན་སྐད་པའི༔ གོས་སུ་ཁྱབ་དང་རྨོག་གསོལ་ཞིང༔
འཁོར་གསུམ་རྐེད་ལ་བསྐོར་བ་ཅན༔ ནམ་མཁའི་ཁམས་སུ་རྒྱུ་བ་མཐོང
བདག་གི་ཐད་ཀྱི་ས་ལ་བབ༔ གླུ་འདི་དལ་གྱིས་ལེན་པ་ཐོས༔ ཡེ་ཡེ༔ ཨ་
ལ་ཧོ༔ ང་ངོ་ཁྱོད་ཀྱིས་ཨེ་ཤེས་ལོ༔ ང་ངོ་ཁྱེད་ཀྱིས་མ་ཤེས་ན༔ ང་་་་་་
འཛམ་གླིང་སེང་ཆེན་རྒྱལ་པོ་ཡིན༔ སྔོན་འདས་པའི་བསྐལ་བའི་དུས་་
ཤིག་ནས སྟེང་ལྷ་ཆེན་ཚངས་པ་གདོང་བཞི་ལགས༔ མགོན་ཤཱཀྱ་ཐུབ་
པའི་སྲས་སུ་གྱུར༔ དུས་བར་བར་འཇིག་རྟེན་མི་ཡུལ་འདིར༔ ངའི་་་་
སྤྲུལ་པས་གདུལ་བྱ་ཐབས་ཀྱིས་འདུལ༔ དུས་བར་གྱི་བསྐལ་བའི་དུས་
ཤིག་ན༔ ང་འཛམ་གླིང་སྐྱེས་བུ་གེ་སར་ཞེས༔ སྟོད་རྒྱ་གར་འཕགས་་་་་
པའི་ཡུལ་དང་ནི༔ བར་བོད་ཡུལ་ཁ་བ་ཅན་གྱི་ཡུལ༔ སྨད་ནག་པོ་རྒྱ་་
- 16 -
དང་སེར་པོ་སོག༔ ཡུལ་དེ་ཀུན་སྙན་དང་གྲགས་པས་ཁྱབ༔ ཡུལ་བོད་
ཁམས་སྐྱོབ་པའི་ནོར་གཏེར་བདག༔ ལྷོ་འཛམ་གླིང་སྤྱི་ལ་ཕན་ཆེན་་་་་
བཏགས༔ གནས་ཀུན་ཏུ་ཉུལ་ཞིང་ལྷ་འདྲེ་བཏུལ༔ ཡུལ་ཀུན་ལ་ས་་་་
བཅུད་བླ་གཏེར་སྦས༔ དུས་དེ་རུ་གྲུབ་ཆེན་ཧཱུྃ་ཀ་ར༔ གླིང་མེས་པོ་ཁྲ་་
རྒན་ཞེས་བྱར་སྤྲུལ༔ ངས་གཏེར་འཁོར་སུམ་ཅུའི་འགོ་འཛིན་བྱས༔
དགྲ་མི་སྲུན་དམ་སྲི་ཆམ་ལ་ཕབས༔ དུས་དེང་སང་བུ་ཆུང་ཁྱེད་ཉིད་་་
ལགས ད་བུ་ཆུང་སྐལ་བ་བཟང་པོ་ཁྱོད༔ ཚེ་འདིར་སྣང་མི་རྟག་རྨི་
ལམ་འདྲ༔ དེ་ཤེས་པར་མཛོད་ལ་ཡིག་དྲུག་སྒྲོངས༔ གཟུགས་མི་རྟག་་
མིག་ཡོར་སྣང་བ་འདྲ༔ སྒྲ་མི་རྟག་བྲག་ཆ་ལྟ་བུ་སྟེ༔ དྲིའི་སྣང་བ་མི་
རྟག་སྨིག་སྒྱུ་འདྲ༔ རོ་སྣང་བ་མི་རྟག་ཆུ་བུར་འདྲ༔ ཡུལ་རེག་བྱ་མི་་་
རྟག་གཟུགས་བརྙན་འདྲ༔ དེ་སོམས་ལ་ཡི་གེ་དྲུག་མ་སྒྲོངས༔ ལོ་མི་་་་
རྟག་དབྱར་དགུན་གཉིས་ཀྱིས་འགྱུར༔ ཟླ་མི་རྟག་དཀར་ནག་གཉིས་་
ཀྱིས་འགྱུར༔ ཞག་མི་རྟག་ཉིན་མཚན་གཉིས་ཀྱིས་འགྱུར༔ དུས་མི་རྟག་
སྔ་དྲོ་ཕྱི་དྲོས་འགྱུར༔ དེ་སོམས་ལ་ཡི་གེ་དྲུག་མ་སྒྲོངས༔ དུས་རྟག་ཏུ་མི་
རྟག་འཆི་བ་སོམས༔ མི་ཁྱོད་ཀྱི་ཚེ་ཡི་མཇུག་འདི་ལ༔ དོན་ཆེན་པོ་་་་་
འགྲུབ་པར་གདོན་མི་ཟ༔ ཞེས་ཟེར་ཞིང་བདག་གི་སྙིང་ཁར་ཐིམ༔
དུས་དེ་ནས་ཆོས་ཀྱི་བསམ་པ་སྐྱེས༔ ལོ་ཁྱིམ་དེ་ཡི་རྒྱལ་ཟླ་བའི༔ ཚེས་་་
གྲངས་ཉེར་ལྔར་བབ་པའི་དུས༔ ཐོ་རངས་ནམ་གྱི་སྨད་ཆ་ལ༔ རྨི་ལམ་
དག་པའི་སྣང་ངོ་རུ༔ ཨོ་རྒྱན་མཚོ་སྐྱེས་རྡོ་རྗེ་ཉིད༔ རྗེ་འབངས་ཚོགས་
ཀྱིས་བསྐོར་བའི་མདུན༔ གནོད་སྦྱིན་ཤན་པ་དམར་ནག་ལ༔ སྤྲུལ་་་་
- 17 -



འཁོར་བརྒྱ་དང་སྡེ་བརྒྱད་ཀྱིས༔ བསྐོར་ནས་ལྷ་མིའི་དམག་དཔུང་་་་་
བཞིན༔ ནམ་མཁའི་ཁམས་ཀུན་ཁྱབ་པ་མཐོང༔ དེ་ཚེ་ཨོ་རྒྱན་ཆེན་པོ་་་
ཡིས༔ བདག་ལ་དགྱེས་པའི་ཞལ་བསྟན་ནས༔ ཀྱེ་ཧོ་སྐལ་ལྡན་རིགས་ཀྱི་
བུ༔ དད་ཅིང་གུས་པས་ཡིད་ཀྱིས་ཉོན༔ ཚེ་རབས་དུ་མར་ལས་འབྲེལ་
བས༔ ལྷ་འདི་གཞན་ལས་ཁྱད་པར་འཕགས༔ བསྒྲུབ་ན་ཚེགས་མེད་་་
འགྲུབ་འགྱུར་གྱི ལས་བཞིའི་ཕྲིན་ལས་འདི་འགྲུབ་སྟེ༔ ཁྱད་པར་་་་་
དབང་དྲག་ལས་སུ་མཆོག༔ དེ་ཕྱིར་ཁྱོད་ལ་བསྐུར་བར་བྱ༔ ཞེས་་་་་
གསུངས་ཤིང་ཕྱག་གཡས་གསེར་གྱི་རྡོ་རྗེ་བདག་གི་མགོ་ཐོག་ཏུ་བཞག་
ནས་འདི་སྐད་གསུངས༔ དཔལ་རྟ་མཆོག་དབང་གི་རྒྱལ་པོ་དང་་་་
གཉིས་སུ་མ་མཆིས་པའི༔ མཐུ་རྩལ་གྱི་ཆེ་བ་འཇིག་རྟེན་གསུམ་གྱིས་མི་
འགྲན་པ༔ དྲག་རྩལ་གྱི་ནུས་པ་གནམ་ལྕགས་ཐོག་བརྒྱུ་ལས་ཀྱང་ལྷག་
པ༔ མྱུར་མགྱོགས་ཀྱི་རྩལ་ཤུགས་བར་སྣང་གློག་ལས་ཀྱང་ཆེས་ཆེར་་་་་
མྱུར་བ སྒྲོལ་བའི་སྟོབས་ཆེ་ཞིང་སྣང་སྲིད་ལ་དབང་བ་འདི་ཁྱོད་ལ་མི་
འབྲལ་བའི་གྲོགས་དང་ཕྲིན་ལས་སྒྲུབ་པའི་སྲུང་མ་རུ་སྟེར་རོ༔ སྦྱིན་ནོ༔
སྲོག་གི་དབང་བསྐུར་རོ༔ ཞེས་གསུངས་མ་ཐག་ཏུ་བདག་གི་གྲོགས་སུ་
ཁས་བླངས་ཞིང་དམ་བཅས་མནའ་ཐོ་བྱེད་པའི་སྣང་བ་བྱུང༔ སླར་་་་
ཡང་ཨོ་རྒྱན་ཆེན་པོ་ཡིས༔ ཀྱེ་ཉོན་དང་སྐལ་བཟང་སྐྱེས་བུ་ཁྱོད༔
དྲེགས་པ་འདི་ཉིད་སྒྲུབ་པའི་དུས༔ བླ་རྡོ་སྲོག་གི་གནད་གཅིག་ཡིན༔
སྟོད་ལ་མནན་པ་གནད་ཀྱི་གནད༔ སྒྲུབ་དལ་བྲུབ་ཁང་གཏོར་མ་ལ༔
དྲག་པོ་རྩང་གི་རྭ་བས་བསྐོར༔ དགྲ་བོའི་རུ་པ་མིང་རུས་མཁན༔ བཀོད་
ནས་ཁྱི་དམར་སྙིང་ནང་ངམ༔ ཡང་ན་ཁམས་པའི་རུ་པར་བཅུག བྲུབ་
དོང་ནང་དུ་བཞག་ནས་སུ༔ དུས་བཞིན་འགུགས་གཞུག་ཡང་ཡང་བྱ
འབོད་པ་འདི་ལ་ནན་ཆེར་འབད༔ ཨེ་ཧེ་དམའ་རུ་རྩེ་གུ་ཎ་ཧྲི་ཏྲི་ས་མ་
ཡཱ་ཛ་ཛ༔ བླ་འགུགས་དང་བསྒྲགས་ནན་ཆེར་འབད༔ དེ་ཚེ་བསྐྱེད་ཅིང་
བསྒོམ་པའི་ལྷརཿ ཆུ་ལ་ཆུ་བསྣན་ཇི་བཞིན་པར༔ ཕྱོགས་བཅུའི་རྒྱལ་བ་
སྲས་བཅས་དང༔ ཡེ་ཤེས་འཇིག་རྟེན་སྲུང་མ་རྣམས༔ བསྐྱེད་རིམ་ལྷ་ཡི་
རྣམ་པ་རུ༔ གྱུར་ནས་ཐིམ་པར་ཡང་ཡང་དམིགས༔ རེས་འགའ་འཁོར་
འདས་བརྟན་གཡོའི་ཁམས༔ ཡོངས་ལ་གནས་ཤིང་བརྟེན་བཅས་པའི༔
གནོད་སྦྱིན་མཐུ་ནུས་དྲག་ཤུལ་ཅན༔ འབྱུང་བ་ལྔ་ཡི་གཟའ་རྒོད་་་་་
བཅས༔ དྲེགས་པ་དེ་ཡི་རྣམ་རོལ་དུ༔ སྤྱན་དྲངས་ཐིམ་པར་ཡང་ཡང་་་
དམིགས༔ མཐུ་ནུས་གཟི་བྱིན་སྟོབས་དང་ཤུགས༔ ཡར་ངོའི་ཟླ་བཞིན་
འཕེལ་རྒྱས་བསམ༔ འཁོར་འདས་མ་ལུས་ཐམས་ཅད་ཀུན༔ བསྡུས་ཏེ་
ཁོ་ལ་འདུས་པར་བསྒོམ༔ ལྷར་སྣང་མ་འགགས་ཤེས་རྒྱུད་འབྲེལ
སྔགས་རྒྱུན་མ་ཆད་སྨྲ་བཅད་བྱ༔ འབོད་དམིགས་ལན་གྲངས་མང་དུ་
བསྐུར༔ གདོད་ནས་མ་གྲུབ་སྒྲུབ་པའི་ལྷ༔ སེམས་ཀྱི་བཟོས་ལ་་་་་
དམིགས་པར་ཟབ༔ མཆོད་དང་བསྐང་བ་བྱེད་པའི་ཚེ༔ རྨི་ལམ་ཉིད་
ཀྱི་ཆོ་འཕྲུལ་ལྟར༔ འདོད་ཡོན་ལོངས་སྤྱོད་འཕྲལ་དུ་འཕྲུལ༔ འདི་་་་་
བརྗོད་པས་ན་དོན་འགྲུབ་འགྱུར༔ ཀཿ དུས་གསུམ་སངས་རྒྱས་ཐམས་
ཅད་ཀྱི༔ ཕྲིན་ལས་མངའ་བདག་སྐུར་བཞེངས་ཤིག༔ དངོས་སུ་འབྱོར་
པའི་མཆོད་པ་ལ༔ ཡིད་ཀྱིས་ནམ་མཁའ་མཛོད་དུ་སྤེལ༔ དབང་པོ་ལྔ་
- 19 -
- 18 -



ཡི་སྤྱོད་ཡུལ་དུ༔ འདོད་དགུའི་སྣང་བ་ཅིར་ཡང་འཕྲུལ༔ གནོད་སྦྱིན་
དམར་ནག་ཐུགས་དམ་བསྐང༔ ཡུམ་དང་སྤྲུལ་འཁོར་ཐུགས་དམ་་་་་
བསྐང༔ གསོལ་ལོ་མཆོད་དོ་ཉམས་ཆགས་བཤགས༔ ཞི་རྒྱས་དབང་་་་་
དྲག་མངོན་སྤྱོད་ཀྱི༔ ཕྲིན་ལས་རབ་འབྱམས་ཡོངས་འགྲུབ་མཛོད༔ དེ་
ལྟར་རྟག་ཏུ་ཉིན་བཞིན་འབད གནད་དེས་ཁྱོད་ཀྱི་འདོད་དོན་་་་་
འགྲུབ༔ སླར་ཡང་བདག་གི་སྤྱི་བོར་བྱོན་ནས༔ རྒྱལ་བ་རྣམས་ཀྱི་རྒྱལ་
ཚབ་ཏུ་མངའ་གསོལ་ལོ༔ ཁམས་གསུམ་ཆོས་ཀྱི་རྒྱལ་པོ་རུ་དབང་་་་་་
བསྐུར་རོ༔ འཁོར་བ་དོང་ནས་སྤྲུགས་པའི་སྟོབས་སྦྱིན་ནོ༔ ཞེས་་་་་
གསུངས་ཤིང་བདག་གི་སྤྱི་བོར་ཐིམ་པས་འཁོར་འདས་དག་མཉམ་གྱི་
ཉམས་ཤིག་ཤར༔ ལོ་གྲངས་བཅུ་གསུམ་ལ་བབ་ཚེ༔ སྙི་ཡི་ཤུགས་ཆེན་་
ལ་ཁ་རུ༔ ཉིན་མོར་གཉིད་དུ་ཕྱོགས་པ་ལས༔ རྨི་ལམ་འཁྲུལ་གྱི་སྣང་ཆ་
ལ༔ ཤར་ཕྱོགས་ནམ་མཁའ་ཡངས་པའི་མཁར༔ སྤྲིན་དཀར་དུ་་་་་་
མདོག་གུར་འདྲ་མཐོང༔ དེ་ལ་ཅུང་ཟད་བལྟས་པའི་མོད༔ མཁའ་འགྲོ་
མ་ཀི་ཡིན་སྐད་པའི༔ བུད་མེད་དཀར་མོ་ཞིག་ན་རེས༔ ཁྱོད་ཀྱི་ཐད་དུ་
ཁ་བལྟ་བའི༔ བྲག་དམར་ཡ་ཀིའི་རྩ་བ་ནི༔ སྡིག་པ་ར་ཙ་ཕྲ་མོ་ཡོད
དེའི་བྲག་ལ་རྡོ་རྒྱོབ་ལ༔ བཀྲ་ཤིས་ཐུགས་ཀྱི་དཔལ་བེའུ༔ ཁྱེད་ལ་བུ་་་
སྐལ་ངས་སྟེར་ཟེར༔ དེ་མ་ཐག་ཏུ་གཉིད་སད་ནས༔ བྲག་གི་ཚལ་དུ་་་
ཕྱིན་པ་ལས༔ རྩ་བར་སྡིག་པ་ཕྲ་མོ་མཐོང༔ བྲག་ལ་རྡོ་ཡིས་རྒྱབ་པ་་་་
ལས༔ བྲག་ལོག་གད་པའི་ངོས་ཚིག་ནས༔ ཟངས་ཀྱི་དཔལ་བེའུ་་་་་
མཛེས་པ་རྙེད༔ ལོ་ཁྱིམ་དེ་ཡི་གླང་གི་ཟླའི ཚེས་བརྒྱད་ནམ་གྱི་སྟོད་ཆ་
རུ༔ ཨོ་རྒྱན་གཏེར་བདག་རྒྱལ་པོ་ཞེས༔ གཏེར་བདག་ལྕགས་ཀྱུ་ནེའུ་ལེ་
ཅན༔ གནོད་སྦྱིན་སྟོང་གི་དབུས་ན་ངོམས༔ འཕྲུལ་གྱི་བཀོད་པ་འགྱེད་
པ་མཐོང༔ དེ་ལ་བདག་གིས་ཕྱག་འཚལ་ནས༔ བདག་ཅག་དབུལ་་་་་
ཕོངས་ཀྱིས་མནར་བའི འགྲོ་ལ་ཐུགས་རྗེས་བསྐྱབ་ཏུ་གསོལ༔ ཞུས་ཚེ་
འཛུམ་པའི་བཞིན་མདངས་ཀྱིས༔ བདག་ལ་གཟིགས་ནས་འདི་སྐད་་་་
གསུངས༔ ཀྱེ་ཧོ་སྐལ་ལྡན་སྐལ་བ་ཅན༔ ལྔ་བརྒྱ་དུས་གྱི་ཐ་མ་ལ༔ ང་་།
ཉིད་དབང་ཕྱུག་ཆེན་པོར་སྤྲུལ༔ སྒྲུབ་པར་བྱེད་པའི་སྐྱེས་བུ་ཡི༔
མདུན་སར་མཆིས་ཏེ་དངོས་གྲུབ་སྟེར༔ དེ་ལ་བདག་གིས་འདི་སྐད་་་་
ཞུས༔ ཁྱེད་ཀྱི་སྒྲུབ་ཐབས་ཇི་ལྟར་ལགས༔ སྒྲུབ་ན་ཆུད་མི་ཟ་བའི་་
ཐབས༔ ཟབ་མོའི་ཆོས་དེ་བསྟན་དུ་གསོལ༔ ཞེས་ཞུས་ཚེ་ཨོ་རྒྱན་ཆེན་་
པོའི་ཞལ་ལྷོ་ནུབ་མཚམས་སུ་རྒྱུ་སྟེ་ང་སྒྲུབ་ན་འདི་ལྟ་བུ་ཞིག་བསྐྱེད་་་་་
དགོས་གསུངས་ནས་སྐད་ཅིག་དེ་ཉིད་ལ་རིན་པོ་ཆེ་གསེར་གྱི་བྲག་་་་
སྐྱིབས་རྒྱ་ཆེ་ལ་ཁྱོན་ཡངས་པ་རྩེ་མོ་དགུང་ལ་བསྙེགས་པ་ལ་རྒྱབ་་་་་་
བརྟེན་པའི་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་ཡངས་
ཤིང་རྒྱ་ཆེ་བའི་དབུས་སུ་པད་མ་ར་གའི་ཁྲི་རྒྱ་ཆེ་ལ་དཔང་མཐོ་བའི་་་
སྟེང་དུ་ཟླ་ཕྱེད་ཀྱི་སྟེང་ན་སྐུ་གཅེར་བུ་བག་དྲོ་ཞིང་ལྷུན་ཆགས་ཞི་མ་ཁྲོ་
འཛུམ་གྱི་ཉམས་དང་ལྡན་པ་རལ་བ་མཐིང་ནག་ས་ལ་སླེབ་ཅིང་སྤྱི་བོ་
ཟླ་ཕྱེད་དང་ལྟེ་བར་ཉི་མ་ཤར་བ༔ གཡས་པས་ལྕགས་ཀྱུ་དང་གཡོན་་་
པས་ཉི་ཟེར་གྱི་ཞགས་པ་བསྣམས་པ་གསེར་གྱི་བྲག་ལ་རྒྱབ་བརྟེན་པའི་
གཡོན་དུ་ཡུམ་གཅེར་བུ་དམར་པོ་ཤིན་ཏུ་མཛེས་པའི་བཞིན་མདངས་
- 21 -
- 20 -



ཅན་རལ་པ་ལྗང་སྔོན་ས་ལ་སླེབས་པ༔ གཡས་ན་ལྕགས་ཀྱུ་དང་གཡོན་
ན་ནོར་བུ་བསྣམས་ནས་སྐུ་ཡབ་ལ་རེག་ཅིང་ཆགས་པས་ཟུར་མིག་བལྟ་
བ༔ འཁོར་ལས་བཞིའི་མཁའ་འགྲོ་དམར་མོ་བཞིས་བསྐོར་བ་བཀྲག་་་
མདངས་གཟི་བྱིན་ལྟར་མི་བཟོད་པ་འབར་བ་ཞིག་ཏུ་གྱུར༔ བུ་མ་་་་་
ཡེངས་པར་ཉོན་ཅིག༔ ཟླ་གམ་དབང་གི་དཀྱིལ་འཁོར་དམར་པོའི་སྟེང་
དུ་གཏོར་མ་ཙིཏྟ་ལྟ་བུའི་གཡོན་དུ་ལྷ་བཤོས་མཛེས་ཤིང་ཡིད་འོང་་་་་་
མཐར༔ བཤོས་བུ་ལས་བཞིའི་དབྱིབས་ཅན་བཞག་པ་ལ་མཆོད་པའི་ཡོ་
བྱད་འབྱོར་ཚོགས་གྱ་ནོམ་པ་བཤམས་ནས་ཤེས་པ་གཞན་དུ་མི་ཡེངས་
མི་ཚིག་གི་བར་མ་ཆོད་གདན་གྱི་དྲོད་མ་ཡལ་བར་སྔགས་འདི་ལ་་་་་་
འབད༔ ཨོཾ་མ་ཧཱ་དྷེ་ཝ་ཧྲིང་ཧྲིང་ཧ་རི་ནི་ས་ས་མ་ཡ་ཛ་ཛ༔ ཞེས་བརྗོད་
རྟགས་ཤར་བའི་དུས་སུ་ལས་སྦྱོར་གྱི་ཤམ་བུ་གདག་ལ་བཟླ ང་སྒྲུབ་་་
པའི་འཕྲིན་ལས་རབ་འབྱམས་ཐམས་ཅད་ཐོགས་མེད་དུ་འགྲུབ་ངེས་
པ་ཡིན་པས་ཐེ་མི་ཚོམ་པར་གྱིས་ཤིག༔ རིགས་ཀྱི་བུ་ལྷ་གང་དང་ལས་
གང་བསྒྲུབ་ཀྱང་འགྲུབ་སླ་ཞིང་ལས་མྱུར་བའི་ཕྱིར༔ བདེན་བརྗོད་་་་
འདོད་དོན་ལ་སྨོན་ནས་རྟེན་འབྲེལ་སྙིང་པོ་འབུམ་ཕྲག་བཞི་བཟླ་བ་་་
གནད་དུ་ཟུངས་ཤིག༔ སུས་དེ་ལྟར་བཟླས་པ་ལས་མི་འགྲུབ་མི་སྲིད་
དོ༔ ཀྱེ་ཧོ༔ ཡང་ཅིག་གསོན་དང་སྐལ་ལྡན་བུ༔ དུས་ངན་སྙིགས་མའི་
སེམས་ཅན་ཀུན༔ ལས་དང་ཉོན་མོངས་དབང་གྱུར་པས༔ ལོངས་སྤྱོད་
འབྱོར་བ་སྤེལ་དཀའ་བའི༔ དང་པོ་བསོད་ནམས་རྒྱ་ཆེ་བའི༔ བར་དུ་
ཚོགས་ཀྱི་འཁོར་ལོ་བསྐོར༔ ཐབས་ཀྱི་བཤགས་སྦྱངས་མང་དུ་འབད
བསྐང་བ་གསོལ་མཆོད་གྲངས་མང་བཏང༔ ལྷར་སྣང་མི་འབྲལ་གནད་
དུ་ཤེས༔ ལྟ་བའི་རྒྱལ་པོ་མ་ཤེས་ན༔ བསྙེན་སྒྲུབ་བྱས་ཀྱང་འཁོར་བའི་
རྒྱུ༔ དེ་ལ་བདག་གིས་འདི་སྐད་ཞུས༔ ལྟ་བ་གང་ལགས་བསྟན་དུ་་་་་
གསོལ ཞེས་པའི་ལན་དུ་འདི་སྐད་དོ༔ ལྟ་བའི་རྒྱལ་པོ་ནམ་མཁའ་སྟེ
སྣོད་བཅུད་ནམ་མཁའི་ཡོ་ལང་ཡིན༔ ནམ་མཁའ་ལྟ་བ་མཉམ་པ་ཉིད།
ཅེས་ཟེར་སྒྱུ་མ་ལྟ་བུ་ཡལ༔ ལོ་གྲངས་བཅུ་བཞིར་བབ་པའི་དུས༔
དབྱར་ཟླ་ར་བའི་བཅོ་ལྔའི་ནུབ༔ ས་གཞིར་མེ་ཏོག་པདྨོ་རྒྱས ནམ་་་
མཁར་འཇའ་ཡི་དྲ་བ་འཁྲིགས༔ བར་སྣང་ལྷ་དང་ལྷ་མོས་གང༔ ཡིད་
འོང་བཀོད་པ་མཛེས་ལྡན་པའི༔ རིན་ཆེན་ཁང་བཟང་ཡངས་པའི་་་་
ནང༔ མཛེས་ལྡན་རབ་མཐོ་ཁྲི་ཡི་སྟེང༔ གྲུབ་ཆེན་ཧཱུྃ་དཀར་ཡིན་སྐད་
པའི༔ རྣལ་འབྱོར་མཐིང་ནག་གཟི་མདངས་ཅན༔ ཧེ་རུ་ཀ་ཡི་ཆས་ལྡན་
ཞིག༔ མཁའ་ལ་འཇའ་ཚོན་བཀྲ་བཞིན་ཤར༔ མཉེས་ཤིང་བརྩེ་བའི་་་
ཚུལ་བསྟན་ནས༔ ཀྱེ་ཧོ་སྐལ་ལྡན་རིགས་ཀྱི་བུ༔ སྔོན་ཚེ་མཁན་སློབ་་་
ཆོས་གསུམ་གྱིས༔ བོད་དུ་དཔལ་གྱི་བསམ་ཡས་བཞེངས༔ བསྟན་པ་་
གཉིས་ཀྱི་རྒྱལ་མཚན་བསྒྲེངས༔ མི་སྲུན་གདུག་པའི་བོན་བསྟན་་་་་
བསྒྲུབས༔ དེ་ཚེ་བོན་བསྟན་འཛིན་པ་ཡིgབདུད་སྤྲུལ་བོན་གྱི་རིགས་་་་
སྐྱོང་བའི བློན་དང་འབངས་སྡེ་མང་པོ་ཡིས༔ སྨོན་ལམ་ལོག་པའི་ལས་
འབྲེལ་གྱིས༔ རྒྱལ་བསྟན་འཛིན་པའི་སྐྱེས་བུ་དང༔ རྒྱལ་བའི་གདུང་
འཛིན་གཏེར་སྟོན་ལ༔ དགྲ་ཇག་རྐུ་འཕྲོག་དམག་ལས་དང གཤེ་སྐུར་
ལོག་ལྟའི་ལ་ཡོག་འདོར༔ དེ་ཡིད་འཕྲོག་ཅིང་ཟིལ་གནོན་ཕྱིར༔ ལྷ་་་་
- 23 -
- 22 -



ཆེན་དབང་ཕྱུག་ཆེན་པོ་བསྟན༔ དེ་ཡི་སྒྲུབ་པ་འདི་ལྟ་སྟེ༔ མཚལ་དང་
ལི་ཁྲི་བྱུག་པ་ཡི༔ དཀྱིལ་འཁོར་གཞལ་ཡས་བཀོད་ལེགས་པ༔ འབྲུ་སྣ་་
སྨན་སྣ་བསགས་ཤིང་སྤུངས༔ དེ་དབུས་རིན་ཆེན་ཟངས་སྣོད་དུ༔
གཏོར་མ་ནོར་བུའི་དབྱིབས་ལྡན་ལ༔ ཁ་དོག་དམར་པོའི་ཚོན་གྱིས་་་་
བྱུག ཐ་མར་བསོད་ནམས་འཕེལ་བའི་ཕྱིར༔ དང་པོ་ཚོགས་མཆོད་་་་
གྲངས་མང་ཕུལ༔ དེ་ལ་འབྲུ་སྨན་ཤ་ཆང་དང༔ དཀར་གསུམ་མངར་་
གསུམ་རྒྱ་ཆེར་བཤམས༔ བག་ཕྱེ་དབང་ལག་ཀ་ར་དང༔ བུ་རམ་སྦྲང་་་
རྩི་ལ་ཕུག་དང༔ འོ་མ་ཞོ་མར་བསྲེས་པ་ཡི༔ གཏོར་མ་མང་པོ་བཤམས་
ནས་སུ༔ རང་ཉིད་ཡི་དམ་དབང་གི་ལྷར་གསལ་བའི་མདུན་དུ༔ ཡི་གེ་
ཧི༔ཡིག་དམར་པོ་འོད་དང་འོད་ཟེར་རབ་ཏུ་འབར་བ་ལས༔ འོད་
འཕྲོས་པའི་སྣང་སྲིད་སྣོད་བཅུད་ཐམས་ཅད་སྟོང་པ་ཉིད་དུ་ཞིག་པར་
བསམ༔ སྟོང་པའི་ངང་ལས་འོད་དམར་གྱི་ས་གཞི་རྒྱ་ཆེ་ལ་ཁྱོན་ཡངས་
པའི་དབུས་སུ་རིན་པོ་ཆེ་པདྨ་ར་ག་ལས་གྲུབ་པའི་གཞལ་ཡས་ཁང་་་་
དབྱིབས་ཟླ་གམ་སྒོ་གཅིག་ནུབ་ཏུ་བསྟན་པ༔ རྒྱ་ཁྱོན་ཆེ་ཞིང་ཡངས་་་
པའི་དབུས་སུ་རིན་པོ་ཆེ་སྣ་ཚོགས་ལས་གྲུབ་པའི་ཁྲི་རྒྱ་ཆེ་ལ་དཔང་་་་
མཐོ་བའི་སྟེང་དུ་ཟླ་ཕྱེད་ཀྱི་གདན་ལ་ཧིདམར་དེ་བབ་པ་ལས་འོད་་་
འཕྲོས༔ དུས་གསུམ་གྱི་རྒྱལ་བ་སྲས་དང་བཅས་པ་ཐམས་ཅད་ལ་་་་་
མཉེས་པའི་མཆོད་པ་དཔག་ཏུ་མེད་པ་ཕུལ༔ དེ་དག་གི་གཟི་བྱིན་་་་་༌་
དབང་དང་དངོས་གྲུབ་ཐམས་ཅད་ཚུར་འདུས་ཧིལ་ཐིམ༔ འོད་ཟེར་
ཡར་འཕྲོས་པས་ཁམས་གསུམ་གྱི་སེམས་ཅན་ཐམས་ཅད་ཀྱི་སྡིག་སྒྲིབ་
ལས་ཉོན་བག་ཆགས་ཐམས་ཅད་དག་པར་སྦྱངས༔ དེ་དག་གི་མཐུ་་་་
སྟོབས་ནུས་པ་ཐམས་ཅད་འདུས་ཏེ་ཧྲིལ་ཐིམ༔ ཧཱུྃ་ཡིག་ཡོངས་སུ་གྱུར་
བ་ལས་ལྷ་ཆེན་དབང་ཕྱུག་ཆེན་པོ་སྐུ་མདོག་དམར་གསལ་པདྨ་ར་གའི་
ཕུང་པོ་ལ་ཉིན་བྱེད་འབུམ་གྱིས་འཁྱུད་པ་ལྟར་བཀྲག་མདངས་དང་་་
གཟི་བརྗིད་འབར་བ་ཞལ་ཞི་མ་ཁྲོ་འཛུམ་གྱི་ངང་ཚུལ་ངོམ་ཞིང་རལ་་
བའི་གཙུག་ཕུད་དུ་ཟླ་ཕྱེད་ཀྱིས་བརྒྱན་ཞིང་ལྟེ་བ་ནས་ཉི་མ་འཆར་་་་
ཞིང་རལ་བ་མཐིང་ནག་ས་ལ་སླེབས་པ༔ ཕྱག་གཡས་ན་ཁམས་གསུམ་
འགུགས་བྱེད་ཀྱི་ལྕགས་ཀྱུ་དང་གཡོན་ན་སྣང་སྲིད་བྲན་དུ་བཅིང་བའི་
ཞགས་པ་བསྣམས་པ་གོས་རྒྱན་སྤང་ཞིང་ལིང་ག་གྱེན་དུ་བསྒྲེངས་པ་་་
བསྐྱེད་དོ༔ དེའི་གཡོན་དུ་ལྷ་མོ་ཨུ་མ་དེ་ཝ་དམར་མོ་གཅེར་བུ་གོས་་་་
རྒྱན་སྤང་བ་གཡས་ནོར་བུ་དབང་གི་རྒྱལ་པོ་དང༔ གཡོན་པས་རོ་་་་་
བརྒྱའི་ཞལ་ཟས་ཐོག་ནས་ཡབ་ལ་སྟོབ་པ་སྐུ་ཡབ་ལ་བཏུད་ཅིང་རེག་་
པ་ཡབ་ཡུམ་གཉིས་ཀ་བདེ་བའི་རོ་ལ་གདུང་ཞིང་ཆགས་པའི་ཟིལ་བ་་
འཁྲིག་པ༔ འཁོར་དུ་སྤྲུལ་བའི་ལྷ་མོ་འགུགས་བྱེད་མ་དང་འཆིང་བྱེད་
མ་རྨོངས་བྱེད་མ་མྱོས་བྱེད་མ་རྣམས་གཅེར་བུ་གོས་རྒྱན་སྤང་བ་གཡས་
རྣམས་རང་རྟགས་ཀྱི་ཕྱག་མཚན་དང༔ གཡོན་པ་རྣམས་ན་པདྨ་དཀར་
སེར་དམར་ལྗང་བསྣམས་ནས་ཁམས་གསུམ་དབང་དུ་སྡུད་ཅིང༔ སྲིད་
གསུམ་བྲན་དུ་བཀོལ་བར་བསྒོམ་ལ༔ ཨོཾ་མ་ཧཱ་དེ་ཝ་ཧཱུཾ་ཧཱུཾ་བཛྲ་ས་མ་ཡཱ་
ཛ་ཛ༔ ཞེས་བརྗོད་ཅིང་ཤེས་པ་གཞན་དུ་མི་ཡེངས་པར་ལྷའི་གསལ་་་་
སྣང་དང་མི་འབྲལ་བར་གནད་དུ་ཤེས་པར་བྱ༔ མཐར་དབང་སྡུད་ཀྱི་
- 25 -
- 24 -



སྔགས་བཏགས་ལ་བཟླ་བར་བྱའོ༔ འདི་ལ་རྟག་ཏུ་འབུངས་པ་གནད་་
ཀྱི་དམ་པ་རུ་ཟུངས་ཤིག༔ ཀྱེ་སྐལ་ལྡན་སྐྱེས་བུ་དམ་པ་ཁྱེད༔ འདི་ནས་
མི་ལོ་གསུམ་འདས་མཐར༔ གསེར་ལུང་སྨད་དུ་སླེབས་དགོས་འབྱུང༔
ལྷ་འདྲེ་མི་གསུམ་ཀུན་གྱིས་བརྙེས༔ བྱ་བ་གང་ལྟར་བསྒྲུབ་ན་ཡང༔ ནག་
ཕྱོགས་བདུད་ཡུལ་མུན་གླིང་དེར༔ གདུལ་བྱ་འདུལ་བའི་སྐལ་མེད་ཀྱི༔
ཤར་ཕྱོགས་མགོ་ལོག་ཡུལ་གླིང་དུ༔ ལས་སྨོན་རྟེན་འབྲེལ་མཐུ་ཡིས་་་་
འཕེན མི་སྲུན་བདུད་ཀྱི་གླིང་ཡིན་ཀྱང༔ ལས་ཀྱིས་འབྲེལ་བའི་སྐྱེས་
བུ་འགས གྲོགས་བྱེད་བསྟན་འགྲོའི་དཔལ་དུ་འགྱུར༔ དེ་ནས་མི་ལོ་་
གསུམ་ལོན་ཚེ༔ གསེར་སྨད་རྔ་ལ་སྟག་རྩེ་དང༔ སེ་བོ་བྲག་རྫོང་རྡོ་རྗེ་་་
ནས༔ ཨོ་རྒྱན་ཆེན་པོའི་ཟབ་གཏེར་འབྱིན༔ གཡུལ་འགྱེད་བདུད་ཀྱི་་
སྟོབས་འཕྲོག་བྱེད༔ འདི་ནས་མི་ལོ་དྲུག་ཕྲག་ནས༔ ཨོ་རྒྱན་རྗེ་དང་བི་
མ་ལ༔ གྲུབ་པའི་དབང་ཕྱུག་ས་ར་ཧ༔ ཡེ་ཤེས་མཁའ་འགྲོ་དང་བཅས་
པའི༔ ཐུགས་རྒྱུད་དགོངས་པ་ཁྱེད་ལ་འཕོ༔ དགོངས་གཏེར་རྣམ་པ་
གསུམ་དུ་འགྱེད༔ བུདྡྷཱ་སློབ་སྟོང་ཕྲག་ཁ་ལོ་བསྒྱུར༔ ཐར་བ་ཆེན་པོའི་
སྒོ་འབྱེད་འགྱུར༔ ཞེས་གསུངས་ཕྱག་གི་སོར་མོ་བཀྲམ༔ སོར་རྩེ་་་་༌་
འཇའ་ཚོན་ཐིག་ལེའི་ཀློང༔ སྒྲུབ་པ་བཀའ་བརྒྱད་དཀྱིལ་འཁོར་་་
ངོམས༔ སྐལ་བ་ལྡན་པའི་བུ་ཁྱོད་ལ༔ སྒྲུབ་སྡེ་བརྒྱད་ཀྱི་དབང་བསྐུར་
རོ༔ རིགས་དང་དཀྱིལ་འཁོར་ཐམས་ཅད་ཀྱི༔ དབང་མཆོག་ཡོངས་སུ་
རྫོགས་ཐོབ་ཤོག༔ བུནྡྷ་བཛྲ་རཏྟཾ་པདྨ་ཀརྨ་ཀཱ་ཡ་ཝཱཀྐ་ཙིཏྟ་སརྦ་ཨ་བྷི་་
ཥིཉྩ་ཨོཾ་ཨཱཿཧཱུྃ་སྭཱ་ཧཱ༔ ཞེས་གསུངས་བླ་མ་ལྷ་དང་སྔགས༔ བདག་གི་་་་
སྙིང་གར་ཐིམ་པ་ཡིས༔ བདེ་བ་ཆེན་པོའི་ཉམས་ཤིག་ཤར༔ ལོ་ཁྱིམ་དེ་
ཡི་མཆུ་ཟླ་བའི༔ ཚེས་གྲངས་བརྒྱད་ཀྱི་ནུབ་མོ་རུ༔ རྨི་ལམ་འཁྲུལ་བའི་
སྣང་ཉམས་ན༔ ནམ་མཁའི་མཐོང་ནས་བྱ་རྒྱལ་རྒོད༔ གནམ་རྡོ་་་་་
བཞིན་དུ་མདུན་སར་བབ༔ ང་ཡི་སྟེང་དུ་སྡོད་ཅེས་གསུངས༔ དེ་མ་་་
ཐག་ཏུ་དེ་ཐོག་བུད༔ མདའ་ལྟར་སྟེང་གི་ནམ་མཁར་འཕུར༔ རབ་ཏུ་
མཐོ་བའི་སར་སླེབས་ཚེ༔ ལྷོ་ཕྱོགས་གནམ་འཕང་བསྒྲོད་ཀྱིས་སོང
རབ་མཐོ་རི་རྒྱལ་ཆེན་པོ་ནི༔ རྩེ་མོ་དཀར་པོ་དགུང་ལ་བསྙེགས༔ རྐེད་
པར་རྫ་ཡི་གྲིམ་པ་བསྙིལ༔ རྩ་བ་སྤང་དང་མེ་ཏོག་བཀྲ༔ ཐང་ལ་མཚོ་
དང་ན་བ་དང༔ སྨན་གྱི་རིགས་བྱེད་སྣ་ཚོགས་སྐྱེས༔ བྱ་རིགས་རི་་་་་
དྭགས་ཅང་ཤེས་པསཿ སྙན་པའི་སྒྲ་སྐད་སྣ་ཚོགས་སྒྲོགས༔ མཛེས་པའི་
གཟུགས་རྔམས་རྩེད་འཇོ་རོལ༔ རི་རྩེར་དཔག་ཚད་འདས་པའི་སྟེང
འོད་དང་འཇའ་ཚོན་འཁྲིགས་པའི་ཀློང༔ རབ་མཛེས་ཡིད་འཕྲོག་སྐྱེད་
ཚལ་དུ༔ རིན་ཆེན་སྣ་ཚོགས་གཞལ་ཡས་ཁང༔ རྒྱན་དང་བཀོད་པ་་་་
དཔག་ཏུ་མེད༔ ཕྱི་སྒོར་ལས་ཀྱི་སྒོ་མ་དང༔ ནང་སྒོར་དབང་ཆེན་་་་་་་
རིགས་བཞི་ཡིས༔ ཕྲིན་ལས་སྒྲུབ་པའི་བར་ཆད་བསྲུང༔ ཕོ་བྲང་ཆེན་མོ་
དེ་ཡི་དབུས༔ རབ་མཐོ་རིན་ཆེན་ཁྲི་ཡི་ཁར༔ འཕགས་མཆོག་ཐུགས་རྗེ་
ཆེན་པོ་དང༔ སྒྲོལ་མ་དཀར་ལྗང་རྣམ་གསུམ་ལ༔ བྱང་སེམས་་་
འཕགས་པས་བསྐོར་བ་མཐོང༔ དེ་ལ་བདག་གིས་ཕྱག་འཚལ་ནས༔ མ་
རིག་བག་ཆགས་ཀྱིས་སྒྲིབ་པའི༔ དབང་གྱུར་འཁོར་བར་འཁྱམས་པ་་་
བདག ཐུགས་རྗེ་ཆེན་པོས་བསྐྱབ་ཏུ་གསོལ༔ ལས་དང་ཉོན་མོངས་་་
- 27 -
-
26 -



འཁྲུལ་འཁོར་ལས༔ ལྡོག་ནས་ཡེ་ཤེས་མངོན་གྱུར་མཛོད༔ ཅེས་ཞུས་་་
འཕགས་པའི་ཞལ་ན་རེ༔ སྐལ་བ་བཟང་པོའི་སྐྱེས་བུ་ཁྱོད༔ ཡིག་དྲུག་
དུང་ཕྱུར་གྲངས་སུ་སྐྱེལ༔ ད་ནི་ང་དང་གཉིས་སུ་མེད༔ འབྲེལ་ཚད་་་་
དོན་ལྡན་གདེང་ཐོབ་ངེས༔ རྡོ་རྗེའི་མཆོག་དབང་ཡོངས་ཐོབ་ཤོག༔
ཅེས་གསུངས་དེ་ཡང་མི་སྣང་ཡལ༔ ལོ་ཁྱིམ་བཅོ་ལྔར་བབ་པའི་དུས༔
ས་ག་ཟླ་བའི་ཚེས་བརྒྱད་ཉིན༔ སྐྱེད་གསུམ་སྟེང་དུ་བུ་མོ་ཞིག༔ གར་་་་་
འཆམ་བྱེད་ཅིང་འདི་སྐད་ཟེར༔ ཀྱེ་བུ་ཆུང་རྩལ་ལྡན་ཁྱོད་ཉོན་དང༔
ང་བུ་མོ་བདེ་བའི་གར་མཁན་ཡིན༔ ཁྱོད་མདའ་འཕེན་འདོད་ན་ང་ལ་
འཕོངས ང་མི་ཆོད་རྡོ་རྗེའི་ལུས་ཅན་ཡིན༔ ཅེས་ཟེར་ལ་བདག་གིས་
མདའ་འཕངས་པས༔ བུ་མོར་མ་ཕོག་ཁྲོ་ལ་ཕོག༔ ཁྲོ་ཐལ་མར་ཕུགས་
ནས་ཕ་གིར་སོང༔ དེར་བུ་མོ་དེ་ཡིས་འདི་སྐད་ཟེར༔ ཀྱེ་ནམ་མཁའ་་་
ཐོགས་མེད་བརྡལ་ཁྱབ་ལ༔ སྒྱུ་མ་ལྟ་བུའི་བུ་མོ་སྣང༔ སྒྱུ་འཕྲུལ་ལྟ་བུའི་
ཁྲོ་ལྕགས་ལ༔ སྒྱུ་འཕྲུལ་ཤིང་གིས་ཕུགས་པ་ནི༔ སྣང་སྲིད་སྒྱུ་མ་ཡིན་་་་
པའི་ལྟས༔ སྒྱུ་མའི་བདེན་པ་མི་འགྱུར་བའི༔ མཐུ་ཡིས་སྒྱུ་སྣང་ངོ་ཤེས་
ཤོགབླ་མ་དུས་གསུམ་སངས་རྒྱས་ཡིན༔ ཁྱོད་ཀྱི་བླ་མ་དམ་པ་འདི༔ མི་
མིན་པདྨ་འབྱུང་གནས་ཡིན༔ སྔོན་ཚེ་འདས་པའི་དུས་ཤིག་ན༔ ཨ་ཙརྱ་
དཔལ་དབྱངས་ཞེས་བྱ་སྟེ༔ དགའ་རབ་རྡོ་རྗེའི་རྣམ་རོལ་པའི༔ ལྷ་མི་་
གཉིས་ཀྱི་སྟོན་པར་སྤྲུལ༔ འདི་ལ་དད་དང་གུས་པ་ཡིས༔ དབང་ལུང་
ཅི་མང་ཞུས་ཤིག་དང༔ འགྲོ་དོན་འཕེལ་བའི་རྟེན་འབྲེལ་ཡོད༔ ཅེས་་་
ཟེར་ཆོས་ཉིད་སྒྱུ་མར་ཡལ༔ ལོ་གྲངས་བཅུ་དྲུག་ལ་བབ་ཚེ དབྱར་ཟླ་
འབྲིང་པོའི་ཚེས་བརྒྱད་ཉིན༔ ཕྱུགས་རྫིར་ཕྱིན་ནས་ཉིན་ཕྱེད་མཚམས༔
གཉིད་དུ་ལོག་པའི་རྨི་ལམ་ན༔ མཁའ་འགྲོ་དམར་མོ་ཞིག་ན་རེ༔ བུ་་་
ཁྱོད་མ་ཡེངས་ང་ལ་ཉོན༔ སང་ཉིན་ཁྱོད་ཀྱི་ཕ་སླེབས་ནས ཁྱོད་དང་
བླ་མ་འབྲལ་དགོས་འབྱུང༔ དེ་ཚེ་སྨོན་ལམ་འདི་ལྟར་ཐོབ༔ འདི་བཟུང་
ཚེ་རབས་ཐམས་ཅད་དུ༔ བླ་མ་ཁྱེད་དང་མི་འབྲལ་ཞིང༔ དབང་དང་་་་
གདམས་པའི་རྗེས་བཟུང་སྟེ༔ བདག་རྒྱུད་སྨིན་ཅིང་གྲོལ་བར་ཤོག༔དེ་
ནས་ཞག་བདུན་འདས་པའི་ཉིན༔ བླ་མ་མཆོག་དེས་ཞལ་ན་རེ ཁྱོད་
ནི་ཕ་ཡུལ་འགྲོ་རན་འདུག ད་སྔོན་ཁྱོད་ཀྱི་རྒྱུས་བརྟགས་པས༔གཞན་
ལས་འཕགས་པའི་ཁྱད་ཆོས་མཐོང༔ པདྨ་བཀའ་ཡི་ཐང་ཡིག་ལས༔
གཏེར་སྟོན་རྣམས་ལ་གདམས་པ་ཡི༔ ཚིག་བཞིན་ལྟོས་ལ་ཉམས་སུ་་་
ལོངས༔ འགྲོ་དོན་ཆེན་པོ་ངང་གིས་འབྱུང༔ ཁྱད་པར་གཏེར་ཆོས་ཕབ་
པ་དང༔ གཞན་ལ་གདམས་ངག་འཆད་པ་ལ༔ དང་པོར་རང་གིས་་་་་
བསྒྲུབ་པར་འབུངས༔ ཡི་དམ་ལྷ་ཞལ་མཐོང་བ་དང༔ ལྟ་སྒོམ་ཟབ་མོ་་
ལྷུར་བླང་ནས༔ ཆོས་ཉིད་བདེན་པ་མཐོང་བ་གཉིས༔ གནད་ཀྱི་དམ་་
པར་མཆོག་ཏུ་ཟུངས༔ ང་ནི་མི་རྒན་ཚེ་ཟད་པས༔ ཕྱིན་ཆད་ཁྱོད་དང་
འཕྲད་དཀའ་གསུངས༔ བདག་གི་བཞིན་ལ་ཞལ་གཏུགས་ནས༔ སྨོན་་་
ལམ་འདེབས་ཅིང་བཀྲ་ཤིས་གསུངས༔ དེ་ནས་བཟུང་སྟེ་ཡི་དམ་ལྷ༔
འཕགས་མཆོག་ཐུགས་རྗེ་ཆེན་པོ་བསྒྲུབས༔ ཡིག་དྲུག་བཟླས་པ་གྲངས་
བསྐྱར་ཚེ༔ ལོ་གྲངས་བཅུ་བདུན་ལ་བབ་པའི༔ མགོ་ཟླར་མཚམས་ལ་་་
ཞུགས་པའི་ཚེ༔ ཚེས་གྲངས་ཉེར་གཉིས་ཐོ་རངས་ན༔ ཐུགས་རྗེ་ཆེན་པོ་
-28 -
- 29 -



ཡིན་སྐད་པའི༔ བུ་ཆུང་ཞིག་གིས་འདི་སྐད་ཟེར༔ བུ་ཁྱོད་ངེས་པར་ང་
བསྒྲུབ་ན༔ བསྐྱེད་པའི་གནད་དང་ལྡན་དགོས་ཏེ གལ་ཏེ་ལྡན་པར་་
མ་གྱུར་ན༔ གྲངས་མང་བཟླས་ཀྱང་འབྲས་མི་འབྱིན༔ འབྱིན་ཀྱང་ས་
སྟེང་མི་མེད་པར༔ ཟས་མེད་མགྲོན་པོ་འབོད་དང་མཚུངས༔ ལྷ་བསྒྲུབ་
དོན་དང་དགོས་ཆེད་ནི༔ མ་དག་སྐལ་བ་དག་སྦྱོར་ཅིང༔ དངོས་ཞེན་
སྲིད་པ་ལྷ་ཡི་སྐུ ངར་འཛིན་ཕུང་པོ་ཡེ་ཤེས་ཀྱི༔ སྒྱུ་མའི་སྐུ་རུ་གསལ་
བ་དང༔ ངག་རླུང་དག་སྦྱོར་སྔགས་སྒྲ་དང༔ བློ་ཡི་དག་སྦྱོར་ལྷར་སྣང་
འགྲོགས༔ འདི་དག་སྒྲུབ་པའི་ཐབས་མཆོག་ཡིན༔ ཅེས་གསུངས་ལན་
དུ་ངས་འདི་སྨྲས༔ ཀྱེ་བླ་མ་མགོན་པོ་ཐུགས་རྗེ་ཆེ༔ མ་དག་འཁོར་་་་་
བའི་སྣང་བ་ཀུན༔ དག་སྦྱོར་བསྐྱེད་རིམ་ཟབ་མོའི་གནད༔ མགོན་པོས་
བདག་ལ་བསྟན་དུ་གསོལ༔ ཞེས་པའི་ལན་དུ༔
ཀྱི་རིགས་ཀྱི་བུ་ཁྱོད་ལེགས་པར་ཉོན་ལ་ཡིད་ལ་ཟུངས་ཤིག་དང་
ངས་ཁྱེད་ལ་སྟོན་ནོ༔ དང་པོ་སྐྱབས་སུ་མ་སོང་ན་གསང་སྔགས་ཟབ་་་
མོའི་སྣོད་དུ་མ་གྱུར་པས་ནང་པ་སངས་རྒྱས་ཀྱི་ཁྱུར་མི་ཚུད༔ དེ་ཕྱིར་་
དང་པོ་དཀོན་མཆོག་གསུམ་ལ་སྐྱབས་སུ་འགྲོ་དགོས༔ གཞན་ཕན་གྱི་་
སེམས་མཆོག་དམ་པ་མ་བསྐྱེད་ན༔ ཆོས་ཆོས་སུ་མི་འགྲོ་བས་སེམས་་་
ཅན་ཐམས་ཅད་ལ་ཕན་པ་དང་བདེ་བའི་ཕྱིར་དུ་སེམས་བསྐྱེད་དགོས
མ་དག་པ་ལས་ཀྱི་སྐལ་བ་ཡོངས་སུ་དབྱིངས་སུ་མ་བ ཤིག་ན་ཡེ་ཤེས་ཀྱི་
ལྷར་སྣང་མངོན་དུ་མི་འགྱུར་བས་དང་པོ་གཟུང་བ་དང་འཛིན་པས་་་
བསྡུས་པའི་ཆོས་ཐམས་ཅད་རྨི་ལམ་དབྱིངས་སུ་སད་པ་ལྟར་ཆོས་ཉིད་
ནམ་མཁའ་སྟོང་བའི་ངང་དུ་ཞིག་པར་བསམ་ཏེ་སྟོང་པ་ལ་འབོད༔ དེ་
ནས་རིག་པ་དྭངས་གསལ་རྙོག་མ་དང་བྲལ་བའི་ཡེ་ཤེས་མངོན་དུ་བྱེད་
པའི་གསལ་བ་ལ་འབོད༔ སྐད་ཅིག་གི་རིག་པ་དྷཱི༔ཡིག་དཀར་པོ་རིང་་
ཆ་ཚེག་དྲག་དང་བཅས་པ་གསལ་བའི་རྒྱུ་ལ་འབོད༔ དེ་ལས་འོད་་་་
འཕྲོས་པས་ནམ་མཁའ་སྟོང་གསལ་གྱི་དབྱིངས་ཐམས་ཅད་ཁྱབ་ནས་་
ཡེ་ཤེས་སྒྱུ་འཕྲུལ་གྱི་སྣང་བ་འོད་ཀྱི་ས་གཞི་རྒྱ་ཆེ་ལ་ཁྱོན་ཡངས་པ་ཁྱབ་
བརྡལ་ནམ་མཁའི་ཁྱོན་ལ་བསྙེགས་པའི་ས་གཞི་སྨན་གྱི་སྤང་རི་ལ་དྲི་་
བཟང་གི་ན་བུན་འཐུལ་བ༔ ཁ་དོག་སྣ་ཚོགས་བཀྲ་བའི་མེ་ཏོག་པདྨོ་་་
བཞད་པས་ཡོངས་སུ་ཁེབས་པ༔ ནམ་མཁའ་ཐམས་ཅད་འཇའ་ཚོན་་
གྱི་དྲྭ་བ་མིག་མང་རིས་སུ་བྲིས་པ༔ བར་སྣང་ཐམས་ཅད་ལ་འདོད་དགུ་
དཔལ་ཡོན་ཕུན་སུམ་ཚོགས་པ་ན་བུན་དང་སྤྲིན་ལྟར་གཏིབས་པ་་་་་་
དཔའ་བོ་དང་དཔའ་མོ་ཐམས་ཅད་ཀྱིས་གར་འཁྱུག་ཅིང་གླུ་ལེན་པ༔
ཕྱོགས་མཚམས་འཁོར་ཡུག་ཐམས་ཅད་དུ་མཆོད་པའི་ལྷ་མོ་དཔག་ཏུ་
མེད་པས་མཆོད་པའི་སྤྲིན་རྒྱ་མཚོ་སྤེལ་བ༔ ཕྱོགས་བཞི་ན་ཡན་ལག་་་་་
བརྒྱད་དང་ལྡན་པའི་བདུད་རྩིའི་རྒྱ་མཚོ་བཞི་ཡོད་པ༔ དེ་དག་གི་་་་
འགྲམ་ན་རིན་པོ་ཆེའི་གྲམ་པ་དང་གསེར་གྱི་བྱེ་མ་དང་གཡུ་ཡི་ནེའུ་་་
གསེང་གིས་བརྒྱན་པ༔ རྒྱ་མཚོ་དེ་དག་གི་བར་མཚམས་སུ་དག་བྱེད་་་་
བདུད་རྩི་ཆུ་མིག་དང་དཔག་བསམ་གྱི་ཤིང་ཆེན་རྒྱས་པ༔ དེ་ནང་སྤྲུལ་
པའི་བྱ་རིགས་རྣམ་པ་སྣ་ཚོགས་དུང་གི་མདོག་ལྟར་དཀར་བ་གསེར་གྱི་
མདོག་ལྟར་སེར་བ་བྱུ་རུའི་མདོག་ལྟར་དམར་བ་ཨིནྡྲ་ནི་ལའི་མདོག་་་
- 31 -
30
-



ལྟར་ལྗང་བ་བིཌཱུརྱའི་ཁ་དོག་ལྟར་མཐིང་ག་མུ་མིན་གྱི་མདོག་ལྟར་སྔོ་་
བ་བསམ་གྱིས་མི་ཁྱབ་ཅིང་གྲངས་ཀྱིས་མི་ལངས་པས་མཛེས་པའི་་་་་་
གཟུགས་ངོམས་ཤིང་སྙན་པའི་སྒྲ་སྒྲོགས་པ་སོགས་ཞིང་ཁམས་ཀྱི་་་་་་
བཀོད་པ་བསྐྱེད་པའི་དག་པའི་སྣང་བ་ལ་འབོད༔ སླར་ཡང་ཧི༔ ལས་་
འོད་ཟེར་མུ་མཐའ་མེད་པར་འཕྲོས་པས་སྐུ་དང་ཡེ་ཤེས་ཀྱི་རོལ་བ་་་
ཐམས་ཅད་འོད་དུ་འདུས་པ་བྱུང་བའི་གཞལ་ཡས་ཁང་ཤར་དཀར་ལྷོ་
སེར་ནུབ་དམར་བྱང་ལྗང་དབུས་མཐིང་ནག་ཏུ་གསལ་བའི་དབུས་སུ་
པདྨ་དང་ཉི་ཟླའི་གདན་ལ་ཧི༔ཡིག་བབ་པ་ལས་འོད་ཟེར་འཕྲོས་པས་
ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ལ་མཉེས་པའི་་་་
མཆོད་པ་དཔག་ཏུ་མེད་པ་ཕུལ༔ དེ་དག་གི་དབང་བྱིན་དངོས་གྲུབ་
ཐམས་ཅད་བསྡུས་ཏེ་ཧིལ་ཐིམ༔ མར་འཕྲོས་པས་ཁམས་གསུམ་གྱི་་་༌་
སེམས་ཅན་ཐམས་ཅད་ཀྱི་ལས་ཉོན་བག་ཆགས་ཐམས་ཅད་དག་པར་
བྱས་ནས་སངས་རྒྱས་ཀྱི་ས་ལ་བཀོད༔ འོད་ཟེར་ཚུར་འདུས་པ་དང་་་་
དུས་མཉམ་དུ་དེ་དག་གི་ཚེ་བསོད་ནམས་ཐམས་ཅད་བསྡུས་ཏེ་ཧི༔ ལོ་
ཐིམ༔ ཧི༔ ཡོངས་སུ་གྱུར་པ་ལས་རང་ཉིད་འཕགས་མཆོག་ཐུགས་རྗེ་་་
ཆེན་པོ་སྐུ་མདོག་དཀར་པོ་གངས་ཀྱི་རི་བོ་ལ་ཉི་མ་ཤར་བ་ལྟ་བུར་་་་
བཀྲག་མདངས་འོད་དུ་འབར་བ་གཞོན་ནུ་ལོ་བརྒྱད་ལོན་པའི་རྣམ་པ་
ཅན་མཚན་དང་དཔེ་བྱད་ཀྱིས་བརྒྱན་པ་ཞབས་རྡོ་རྗེ་སྐྱིལ་མོ་ཀྲུང་གིས་
བཞུགས་ཤིང་ཕྱག་བཞི་དང་པོ་གཉིས་ཀྱིས་ཐུགས་ཀར་ཐལ་མོ་སྦྱར་་་
ཞིང་འོག་མ་གཉིས་ཀྱིས་བགྲངས་ཕྲེང་དང་པདྨ་དཀར་པོ་བསྣམས་པ༔
ཞལ་ཞི་འཛུམ་གྱི་ཉམས་དང་ལྡན་ཞིང་ལོངས་སྤྱོད་རྫོགས་སྐུའི་ཆས་་་་
ཐམས་ཅད་ཀྱིས་སྤྲས་ཤིང་འཇའ་ཚོན་འོད་ལྔའི་ཀློང་ན་བཞུགས་པར་
གསལ་བའི་རྡོ་རྗེའི་སྐུ་རུ་གསལ་བ་ལ་འབོད་པ་ལགས༔ དེའི་ཐུགས་་་
ཀར་པདྨ་དཀར་པོ་འདབ་མ་དྲུག་པའི་དབུས་སུ་ཧཱི༔ཡིག་དཀར་པོ་་་་
ཤར་འདབས་སུ་ཨོཾ་དཀར་པོ་འདབ་མ་གཉིས་པ་ལ་མ་ལྗང་ཁུ་གསུམ་་
པ་ལ་ཎི་སེར་པོ་བཞི་པ་ལ་པད་མཐིང་ག་ལྔ་པ་ལ་མེ་དམར་པོ་དྲུག་པ་
ལ་ཧཱུཾ་མཐིང་ནག་ཏུ་སྒོམ་པའི་སྔགས་དེ་ལས་རང་སྒྲ་འབྲུག་སྟོང་ལྟར་
དུ་ལྡིར་བར་བསམ་ལ༔ ཨོཾ་མ་ཎི་པདྨེ་ཧཱུྃ༔ ཞེས་བརྗོད་པས་རྡོ་རྗེའི་་་་་
གསུང་ལ་འབོད༔ ཤེས་པ་གཞན་དུ་མ་ཡེངས་པར་རང་ལྷའི་ང་རྒྱལ་གོ་
མ་འགགས་པ་དང་མ་བྲལ་བའི་རྡོ་རྗེའི་ཐུགས་ལ་འབོད་པའོ༔ གནད་
དང་མི་འབྲལ་བའི་སྒྲུབ་པ་བྱས་ན་ཚེ་འདི་རུ་སྒོ་གསུམ་རྡོ་རྗེ་གསུམ་དུ་
འཚང་རྒྱ་བའི་མན་ངག་ཟབ་མོ་བླ་ན་མེད་པ་ཡིན༔ དེ་ལྟར་སྒོམ་ཞིང་
སྤྲོ་བསྡུ་དབང་བྱིན་དངོས་གྲུབ་བླང་བ་ལ་ནན་དུ་བརྩོན་པར་བྱའོ༔ དེ་
ནས་བཟུང་སྟེ་མི་ལོ་བཅུ་གཉིས་བར་དུ་ང་དང་ཁྱོད་གཉིས་ཀ་མི་་་་་་་
འབྲལ་ཞིང་ངས་བྱིས་པའི་གཟུགས་ཀྱི་ཁྱོད་ལ་ལེགས་ཉེས་བྱ་བ་ཐམས་
ཅད་རྨི་ལམ་དུ་སྟོན་པར་བྱའོ༔ ཞེས་ཟེར་ཞིང་མི་སྣང་བར་ཡལ་ལོ༔ ལོ་
ཁྱིམ་དེ་ཡི་མགོ་ཟླ་བརཿ རྗེ་བཙུན་བླ་མ་ཨ་བྷ་ཡའི༔ དྲུང་དུ་སྔོན་འགྲོ་
ལ་ཞུགས་ཚེ ཟླ་བ་དེ་ཡི་ཚེས་བཅུའི་ནུབ༔ ཡེ་ཤེས་མཚོ་རྒྱལ་ཡིན་སྐད་
པའི༔ བུད་མེད་རྒན་སོང་ཞིག་ན་རེ བུ་ཁྱོད་དངོས་གྲུབ་ལེན་འགྲོ་་་
ཟེར༔ དེ་དང་འགྲོགས་ནས་སོང་བའི་མོད༔ བླ་མའི་མདུན་སར་སླེབས་
- 32 -
- 33 -



པའི་ཚེ༔ བླ་མ་མ་མཐོང་འཇའ་གུར་ཀློང༔ ཨོ་རྒྱན་སྣང་སྲིད་ཟིལ་་་་་
གནོན་པ༔ གཡས་སུ་རྒྱལ་ཆེན་རྣམ་མང་བུ༔ གཡོན་དུ་སེམས་དཔའ་་་་
ནམ་མཁའི་སྙིང༔ རྗེ་འབངས་འཁོར་གྱིས་བསྐོར་བ་བཅས༔ ཁྲུ་བདུན་
སྟེང་གི་ནམ་མཁར་འཕགས༔ སྐུ་ལས་བདུད་རྩིའི་རྒྱུན་ཆེན་བབ༔
ཟངས་མོ་ཆེ་ནང་ལྟེམ་གྱིས་གང༔ བླ་མ་འཁོར་དང་བཅས་པ་ཡིས༔
བརྩེར་དགོངས་དགྱེས་པའི་རང་མདངས་ཀྱིས༔ ཀྱེ་ཧོ་སྐལ་ལྡན་རིགས་
ཀྱི་བུ༔ བུམ་པ་སྐུ་ཡི་དབང་དངོས་གྲུབ༔ བདེ་སྟོང་བདུད་རྩིའི་རྣམ་པ་
ཅན༔ དེ་རིང་ཁྱོད་ལ་སྦྱིན་གྱིས་ལོངས༔ ལུས་ཀྱི་སྒྲིབ་པ་ཀུན་སྦྱང་ནས༔
སྤྲུལ་པ་སྐུ་ཡི་ས་བོན་ཐེབས༔ རྡོ་རྗེའི་སྐུ་རུ་སྨིན་གྲོལ་ཤོག༔ ཅེས་་་་
གསུངས་བདག་གི་སྤྱི་བོར་ཐིམ༔ མཁའ་འགྲོ་མ་ཡི་ཞལ་ན་རེ༔ བདུད་་་
རྩི་ལྷག་མེད་རོལ་ཅིག་ཟེར༔ ཧུས་ཀྱིས་བཏབ་པས་ལྷག་མེད་སོང༔ ལུས་
ཀུན་དགའ་བདེའི་རོ་ཡིས་མྱོས༔ མཁའ་འགྲོ་མ་དེའི་ཞལ་ན་རེ༔ ཁྱོད་
ཀྱི་བླ་མ་དམ་པ་འདི༔ མི་མིན་སངས་རྒྱས་དངོས་ཡིན་གྱི༔ འབྲོག་བན་་
ཁྱེའུ་ཆུང་ལོ་ཙཱ་བ༔ ཨོ་རྒྱན་ཆེན་པོའི་ཐུགས་ཀྱི་སྲས༔ སྨོན་ལམ་དག་་་
པའི་མཐུས་བྱུང་བའི༔ འགྲོ་བའི་མགོན་པོ་སྤྲུལ་པའི་སྐུ༔ མོས་གུས་ལྡན་
པའི་སྐྱེས་བུ་ཡི༔ རྒྱུད་ལ་ཐར་པའི་ས་བོན་འདེབས༔ གསོལ་འདེབས་་་
བསྙེན་སྔགས་བཟླས་པ་ཡི༔ སྐྱེས་བུ་རྣམ་མཁྱེན་སར་ཉེ་བྱེད༔དེ་ཕྱིར་བླ་
མ་དམ་པ་འདི༔ མི་མིན་སངས་རྒྱས་དངོས་ཡིན་གྱིg བཟའ་བཏུང་ཀུན་
གྱི་ཕུད་མཆོད་ཅིང༔ གསོལ་བ་ཐོབ་ལ་བསྙེན་སྔགས་སྒྲོངས༔ འགྲོ་ཚེ་་་
ཕྲག་པ་གཡས་སུ་བསྒོམ༔ དབང་དུས་མདུན་གྱི་ནམ་མཁར་བསྒོམ།
-- 34 -
བསྒོམ་པའི་དུས་དང་ཉལ་བའི་ཚེ༔ སྙིང་གར་བསྒོམ་ནས་ཐུགས་ཡིད་་
བསྲེ༔ བཟའ་བཏུང་དུས་སུ་མགྲིན་པར་བསྒོམ༔ ལྷ་བསྒྲུབ་ལྷ་ཡི་ངོ་བོར་
བསྒོམ༔ མདོར་ན་དུས་དང་རྣམ་པ་ཀུནདབང་ལུང་མན་ངག་ཐོབ་པ་
ཡི༔ བླ་མ་ཐམས་ཅད་གཅིག་འདྲིལ་བའི༔ ངོ་བོ་རྡོ་རྗེ་འཆང་ཆེན་ནམ༔
ཨོ་རྒྱན་པདྨ་འབྱུང་གནས་བསྒོམ༔ དབང་དང་དངོས་གྲུབ་ཡང་ཡང་་་་
བླང༔ ཕྱིར་མི་ལྡོག་པའི་དད་གུས་བསྐྱེད༔ ཚེ་འདིར་མཆོག་གི་དངོས་་་
གྲུབ་ཐོབ༔ ཅེས་ཟེར་ཆོས་ཉིད་མཁའ་རུ་ཡལ༔ བཅོ་ལྔའི་ནུབ་ཀྱི་རྨི་
ལམ་ན༔ ཆོས་རྒྱལ་ཁྲི་སྲོང་ཡིན་སྐད་པའི༔ སྐྱེས་བུ་དམ་པ་ཞིག་ན་རེ༔
ཀྱེ་ཧོ་སྐལ་ལྡན་རིགས་ཀྱི་བུ༔ འཁོར་བའི་སེམས་ཅན་གྲངས་མང་ཡང་༔
མི་ལུས་ཐོབ་པ་ཉུང་ལ་ལྟོས༔ མི་ལུས་ཐོབ་པ་མང་ལགས་ཀྱངདལ་་་་
འབྱོར་ལྡན་པ་ཉུང་ལ་ལྟོས༔ དལ་འབྱོར་ཐོབ་པ་མང་ལགས་ཀྱང
དོན་དང་ལྡན་པ་ཉུང་ལ་ལྟོས༔ དོན་དང་ལྡན་པ་མེད་བཞིན་དུ༔ ཐར་
པ་ཐོབ་པ་ཉུང་ལ་ལྟོས ༔ ད་རེས་རྨི་ལམ་སྣང་ཙམ་ལ༔ མི་ལུས་རིན་ཆེན་
ཐོབ་ལགས་ཀྱང༔ ལོ་ཟླ་ཞག་དང་དུས་ཚོད་ཀྱིས༔ མི་ཚེ་ཟད་པའི་ཚུལ་
ལ་ལྟོས༔ ཚེ་སྟོད་ལོ་ཡི་གྲངས་དེ་ལ༔ དམ་ཆོས་སྒྲུབ་པའི་གྲངས་ལ་་་་་
ལྟོས༔ མི་ཚེ་དེ་ཡི་བྱ་སྤྱོད་ལ༔ སྙིང་པོ་ཅི་འདུག་ཚུལ་ལ་ལྟོས༔ སྔོན་ཚེ་་་
འགྲོ་བ་མི་རྣམས་ཀྱིས༔ ཚེ་འདིའི་བྱ་བ་བསྒྲུབས་བསྒྲུབས་ནས༔ ད་ལྟ་ཤི་
བའི་ལམ་ཞུགས་ཚེ༔ ཁོང་ལ་ཕན་པ་ཅི་འདུག་ལྟོས༔ བུ་ཚ་ཉེ་བ་རྩ་་་་
ལག་ཆེད༔ དགྲ་འདུལ་གཉེན་སྐྱོངས་སོ་ནམ་དང༔གསོགས་འཇོག་གཡོ་
སྒྱུ་བྱས་བྱས་ཀྱང༔ ད་ལྟ་ཤི་བའི་ལམ་ཞུགས་དུས དོན་དང་འབྲས་བུ་
- 35 -



ཅི་འདུག་ལྟོས༔ ཕ་མེས་ཡང་མེས་ཚུན་ཆད་ཀྱིས༔ བུ་ཚ་ཕྱི་རབས་ལ་་་
བསམ་ནས༔ མི་ཚེ་སྡུག་ལ་ཟད་ཟད་ཀྱང༔ དྲིན་དེ་དྲན་མི་ཨེ་ཡོད་ལྟོས༔
རང་གི་བྱ་བྱེད་ཐམས་ཅད་ཀུན༔ དེ་དང་འདྲ་མཚུངས་ཚུལ་མཉམ་་་་་
པས༔ རང་མགོ་ཐོན་པ་ཞིག་ལ་རེམ༔ འཁོར་ལོས་བསྒྱུར་རྒྱལ་མ་་་་
ཆད་ནས༔ མདང་སྐྱེས་བུ་ཆུང་ཡན་ཆད་ཀྱི ས་སྟེང་འདི་རུ་ཡོད་པའི་
མི༔ ད་ནས་ལོ་བརྒྱར་ཐུག་པའི་དུས༔ རོ་སོལ་ཐལ་བ་ཙམ་མེད་ན༔
ཐམས་ཅད་རྨི་ལམ་སྣང་བ་ཙམ༔ ལོ་གཅིག་ལོན་པའི་དུས་འདས་ཚེ༔
སྐད་ཅིག་ཙམ་ལས་མི་རིང་ན༔ ལོ་བརྒྱ་ཐུབ་ཀྱང་སྐད་ཅིག་ཙམ༔ འཆི་
བའི་དུས་སུ་རྨི་སྣང་འདྲ༔ སྟོང་གསུམ་བརྟན་གཡོ་འཇིག་རྟེན་འདི༔
བསྐལ་བ་ཞིག་པའི་དུས་བབས་ཚེ༔ མི་སྣང་སྟོང་པའི་ངང་དུ་ཡལ༔
སྔོན་གྱི་ཤི་བའི་མི་རྣམས་དང༔ ད་ལྟ་ཤི་བ་མངོན་མཐོང་བའི མི་ཀུན་
བསམ་པ་ཕྱོགས་གཅིག་ཏུ༔ ཚེ་ལོ་མང་པོའི་སྡོད་ཆུས་འབད༔ བསམ་པ་
ཐོག་ཏུ་མ་ཁེལ་བས༔ མི་རྟག་འཆི་བའི་དབང་དུ་སོང༔ ནོར་རྫས་ས་རྡོ་
བཞིན་དུ་ལུས༔ སྒྱུ་ལུས་གོས་ཧྲུལ་བཞིན་དུ་བོར༔ མཛའ་བཤེས་ཚོང་་་
འདུས་བཞིན་དུ་གྱེས༔ སྣང་བ་རྨི་ལམ་བཞིན་དུ་སད༔ འཇིག་རྟེན་ཕྱི་
མར་ཁྱི་བཞིན་འཁྱམས༔ གར་འགྲོ་རང་དབང་དང་བྲལ་ནས༔ ལས་་་
རླུང་དྲག་པོས་རྒྱབ་ནས་དེད༔ གཤིན་རྗེའི་ཕོ་ཉས་དབང་མེད་ཁྲིད༔ མི་
འདོད་ངན་སོང་གནས་སུ་ལྷུང༔ སྡུག་བསྔལ་རང་ཉིད་གཅིག་པུས་་་་་
མྱོང༔ འོ་དོད་ཆེན་པོས་བོས་བོས་ཀྱང མཐོང་དང་ཐོས་མི་རང་ལས་་་་་
མེད༔ དེ་ལྟར་སོམས་ལ་རང་དོན་སྒྲུབས༔ ཆོས་ཕྱིར་དཀའ་ཚེགས་་་་་
བཀྲེས་འཁྱག་དང༔ ན་ཚ་སྡུག་བསྔལ་ཅི་བྱུང་ཡང༔ དེ་ལ་སྐྱོ་སུན་ཞིག་
བྱུང་ན༔ དམྱལ་བའི་ཚ་གྲངས་སྡུག་བསྔལ་དང༔ ཡི་དྭགས་བཀྲེས་སྐོམ་
ཉམས་ཐག་ཅིང༔ དུད་འགྲོ་གོག་གཅོད་བཀོལ་སྤྱོད་སོགས༔ གླེན་་་་་
ལྐུགས་སྡུག་བསྔལ་མཐའ་མེད་པར༔ སྤྱོད་པ་སུན་པ་ཅིས་མི་སྐྱེ སྐྱེས་ན་
ཆོས་ཕྱིར་མྱོང་བ་ལ༔ སུན་དང་འབྱུང་པོ་བདག་ལ་སྲིད གནད་འདི་མ་
བརྗེད་སེམས་ལ་ཞོག༔ གནད་འདི་མ་བརྗེད་སྙིང་ལ་འཆོང༔ གདམས་་
ངག་ཀུན་གྱི་གཙོ་བོར་ཟུངས༔ མ་བརྗེད་མ་བརྗེད་འཆི་བ་འདི་མ་་་་་
བརྗེད༔ མ་ཡེངས་མ་ཡེངས་མི་ཚེ་འདིར་མ་ཡེངས༔ མ་དོར་མ་དོར་ཕྱི་
མའི་དོན་མ་དོར༔ སོམ་ཅིག་སོམ་ཅིག་འཁོར་བའི་སྡུག་བསྔལ་སོམས༔
རེམ་ཅིག་རེམ་ཅིག་དམ་པའི་ཆོས་ལ་རེམས༔ བྲོས་ཤིག་བྲོས་ཤིག་་་་་་
འཁོར་བའི་གནས་ལ་བྲོས༔ སྙེག་ཅིག་སྙེག་ཅིག་ཐར་པའི་ལམ་སྣ་་་་་་
སྙེགས༔ མངའ་བདག་རྒྱལ་པོའི་ཐུགས་རྒྱུད་ཁྱོད་ལ་འཕོ༔ སྔོན་དུས་་་
རིག་འཛིན་འཇིགས་མེད་གླིང་བ་ཡི༔ ཞང་པོ་སྒོམ་ཆེན་གྲགས་པ་ཁྱོད་
ཡིན་གྱི༔ ཁྱོད་ནི་ང་ལ་བཀའ་དྲིན་བླ་ན་མེད༔ དེ་ཕྱིར་དེ་འབྲས་་་་་
དང་ཁྱོད་འདིར་འཕྲད༔ ཚེ་འདིར་ཕ་དང་བུ་རུ་འགྱུར་བ་དང༔ ཕྱི་མ་
བྱང་ཕྱོགས་ཤམ་བྷ་ལ་ཡི་ཡུལ༔ ང་དང་ཁྱོད་གཉིས་རྒྱལ་བློན་ཚུལ་དུ་་་
འགྲོགས༔ ཅེས་ཟེར་མི་མངོན་ནམ་མཁའི་དབྱིངས་སུ་ཡལ༔ ཟླ་བ་དེ་་
ཡི་གནམ་སྟོང་ནུབ་ཀྱི་ཚེ༔ རིག་འཛིན་ཆེན་པོ་བདུད་འདུལ་རྡོ་རྗེ་ཡིས༔
འཇའ་ཚོན་འོད་དུ་འཁྲིགས་པའི་གུར་ཁང་ནས༔ ཞལ་གཟིགས་བརྩེ་
དགོངས་དགྱེས་པའི་ཞལ་སྔ་ནས༔ ཀྱེ་ཉོན་ཅིག་བྱིས་པ་བཞིན་ལེགས་་་
- 37 -
- 36 -



ཁྱོད ང་སྤྲུལ་ང་དང་གཉིས་སུ་མེད༔ ཁྱོད་ལ་གདམས་ངག་ངས་འཆད་
ཀྱིས༔ རབ་ཏུ་ཉོན་ལ་ཡིད་ལ་ཟུངས༔ དགེ་བ་བཅུ་པོ་དང་དུ་ལོངས༔ མི་
དགེ་བཅུ་པོ་དུག་བཞིན་སྤོངས༔ བསླབ་དང་སྡོམ་པ་འདི་ལ་འདུས༔
འཁོར་བ་མཐོ་དམན་གར་སྐྱེས་ཀྱང༔ བཟོད་མེད་སྡུག་བསྔལ་ཁྲི་མུན་་
ཡིན༔ བདེ་བར་ངེས་པ་རྡུལ་ཙམ་མེད༔ ཐར་པ་ཆེན་པོ་དོན་གཉེར་་་་་
མཛོད༔ གཞན་ལ་སྐྱབས་ན་ཀུན་གྱིས་བསླུ དཀོན་མཆོག་སྐྱབས་ཀྱི་་་་
དམ་པར་ཟུངས༔ སྐྱིད་སྡུག་དུས་དང་གནས་སྐབས་ཀུན༔ ཡིད་ཀྱིས་མི་
འབྲལ་གུས་པས་ཟུངས༔ སེམས་ཅན་ཕ་མའི་རང་བཞིན་ཡིན༔ ཚད་་་་
མེད་རྣམ་བཞིའི་གདེང་བསྐྱེད་ནས༔ ཕན་བདེའི་ཆེད་དོན་ལ་དམིགས་
ནས༔ འགྲོ་དོན་རྒྱུན་ཆད་མེད་པར་སྒྲུབས༔ ལུས་དང་ལོངས་སྤྱོད་དགེ་
རྩ་བཅས༔ ཆགས་འཛིན་ཞེན་པ་བྲལ་བའི་བློས༔ དཀོན་མཆོག་རིན་་་་་
ཆེན་གསུམ་ལ་ཕུལ༔ གཉེན་པོ་སྟོབས་བཞིའི་གནད་ལྡན་པས༔ སྡིག་པ་
མི་དགེ་བཤགས་སྦྱང་མཛོད༔ གཏན་གྱི་མགོན་པོ་བླ་མ་མཆོག སྐྱབས་
སུ་བསྟེན་ཞིང་མཆོད་པ་ཕུལ༔ གསོལ་འདེབས་དབང་བཞི་ལེན་པ་་་་
དང༔ དུས་ཀུན་འབྲལ་མེད་མིག་བཞིན་བསྟེན༔ རྟག་ཏུ་བསོད་ནམས་
བསགས་པའི་ཐབས༔ ལུས་ཀྱིས་མཆོད་སྦྱིན་མཆོག་ལ་བརྩོན༔ རྣམ་་་
དག་ཞིང་ཁམས་འབྱུང་བའི་ཕྱིར༔ ཞིང་ཁམས་རྣམ་དག་ཡིད་ལ་བྱ
ཟབ་ལམ་འཕོ་བ་ཉམས་སུ་ལོངས༔ ཕྱི་ནང་བར་ཆད་གེག་སེལ་ཞིང༔
སྒོ་གསུམ་རྡོ་རྗེའི་གྲོང་འཕོ་ཕྱིར༔ ཡི་དམ་ལྷ་བསྒོམ་སྔགས་བཟླས་ནས༔
རྟག་ཏུ་ལྷ་སྣང་མ་བོར་ཅིག༔ ཅེས་ཟེར་བདག་གི་སྙིང་གར་ཐིམ༔ ལོ་་་་
ཁྱིམ་བཅོ་བརྒྱད་ལ་བབ་ཚེ༔ ཆོ་འཕྲུལ་ཟླ་བའི་ཚེས་བཅུའི་ཉིན༔ ནེ་ལེ་
ཤར་གྱི་བྲག་རྩེ་རུ༔ ཕྱུགས་རྫིར་ཕྱིན་ནས་བསྡད་པ་ལས ཡུད་ཅིག་་་་
གཉིད་དུ་ཕྱོགས་པ་ཡི རྨི་ལམ་མཆེད་པའི་སྣང་ཆ་རུ༔ རིན་ཆེན་སྣ་་་
ལྔའི་ཁང་བཟང་ནང༔ དམ་པ་སངས་རྒྱས་ཡིན་སྐད་པའི - ཨ་ཙར་་་་་
གཞོན་ནུ་མཛེས་པ་ཡིས༔ བུ་ཁྱེད་མ་ཡེངས་ང་ལ་ཉོན༔ ཁྱོད་བློ་ཆོས་ལ་
ཕྱོགས་འདུག་ཀྱང༔ ཆོས་དང་ཆོས་མིན་ཤན་མི་ཕྱེད༔ དེ་ཡི་དབྱེ་བ་ང་
ཡིས་འབྱེད༔ ལུས་དང་ངག་གི་དགེ་བ་ནི༔ རྫོགས་སངས་རྒྱས་པའི་ཆོས་
མ་ཡིན༔ སེམས་ཀྱི་སེམས་ཉིད་མངོན་གྱུར་ན༔ རྫོགས་སངས་རྒྱས་པའི་
དམ་ཆོས་ཡིན༔ ལྟ་བ་ནམ་མཁའ་རབ་འབྱམས་ནི༔ སྔོན་ལས་སྟོབས་་་་
ཀྱིས་རྟོགས་ན་ཡང༔ སྒོམ་པ་གསལ་སྟོང་འཛིན་མེད་ཀྱི༔ ལམ་ཞིག་་་་༌་
རྟོགས་པར་ད་རེམ་མཛོད༔ འདི་ནི་དམ་ཆོས་དམ་པ་ཡིན༔ ཆོས་རྣམས་
ཀུན་གྱི་ཡང་བཅུད་ཡིན༔ གདམས་ངག་ཀུན་གྱི་ཡང་ཟབ་ཡིན༔ ལམ་་་་
རྣམས་ཀུན་གྱི་མྱུར་ལམ་ཡིན༔ སྔོན་བྱོན་བླ་མ་གྲུབ་ཐོབ་ཀྱི༔ སྒོམ་ཞེས་་
གྲགས་པའི་མན་ངག་སྟེ༔ ཤེས་པར་མཛོད་ཅིག་རིགས་ཀྱི་བུ༔ གསུངས་
ནས་ནམ་མཁའི་ཀློང་དུ་ཡལ༔ ལོ་དེའི་གླང་གི་ཟླ་བ་རུ༔ དམར་ཤར་་་་་
ཞེས་བྱའི་བྲག་རྩ་རུ༔ རྡོ་ལ་སེམས་བཟུང་བསྡད་པའི་དུས༔ གཉིད་དུ་་་
ཕྱོགས་པའི་རྨི་ལམ་ན༔ བྱིས་པ་རས་དཀར་གོས་ཅན་ཞིག༔ རྩ་ཤིང་རྩེ་
མོར་འཆམ་སྟབས་བྱེད༔ བུ་ཁྱོད་འདི་རུ་ཅིའི་ཕྱིར་འོང༔ ཟེར་བའི་ལན་
དུ་ངས་འདི་སྨྲས༔ སྔོན་གྱི་བླ་མ་བན་སྔགས་ཚོས སྒོམ་ཞེས་མཐོང་་་་
ཐོས་ཡོད་ཟེར་བར༔ བསྒུགས་ནས་འདི་རུ་བསྡད་དོ་སྨྲས༔ དེ་ལན་བུ་
- 38 -
39 -



ཆུང་དེ་ན་རེ་མན་ངག་ཐོག་མར་ངོ་སྤྲད་ཚེ༔ ལུས་འདི་ཤོག་སྦུབས་ལྟ་
བུ་ལ༔ ངག་ནི་སྦུ་གུར་རླུང་སྒྲ་བཞིན༔ སེམས་ནི་འཁོར་འདས་ཀུན་གྱི་
གཞི༔ ལུས་འདི་གྲོང་ཁྱིམ་སྟོང་པ་འདྲ༔ ངག་ནི་ཡུལ་ལ་རླུང་སྒྲ་འདྲ༔
སེམས་ནི་ཆོམ་རྐུན་གནས་ཇི་བཞིན༔ ལམ་འགར་དུ་མ་རོ་གཅིག་ཟེར༔
ལམ་འགར་ཐ་དད་པ་རུ་འདོད༔ ལམ་འགར་རྟེན་འབྲེལ་ཚུལ་དུ་་་་་
འདོད འདི་གསུམ་ནང་ནས་གཙོ་བོར་ཟུངས༔ འདི་ཕྱི་བར་གསུམ་་་་
ཐོག་མཐའ་ཀུན༔ འཁོར་འདས་བྱེད་པོ་གང་ཡིན་གྱི ཚུལ་དང་ཆོ་གར་
མཁས་པར་སྤྱོད༔ སྒོམ་ཞེས་ཡེ་ནས་མ་གྲུབ་པར༔མཐོང་ཐོས་སྒྲུག་སློབ་
རྒྱང་རེ་རིང༔ ཅེས་ཟེར་གད་མོ་ལྷག་ལྷག་དགོད༔ རྐྱེན་དེས་གཉིད་ལས་
སད་པ་དང༔ ལུས་ངག་ཡིད་གསུམ་བརྟག་དགོས་པའི༔ བརྡ་རུ་ཤེས་་་་
ནས་བལྟས་པའི་མོད༔ ངན་སོང་འཁོར་བར་འཁྱམས་མཁན་སེམས༔
སངས་རྒྱས་ས་ལ་བསྒྲོད་ཀྱང་སེམས༔ བདེ་སྡུག་ལེགས་ཉེས་ལེན་ཀྱང་
སེམས༔ གྲོལ་ན་རང་གི་རང་གྲོལ་ལས༔ ལུས་ངག་དགེ་བས་མི་ཕན་་་་་
པའི ཚུལ་དང་རྒྱུས་སོགས་ཞིབ་ཏུ་རྟོགས༔ དེ་ནས་ཅི་བྱར་ངོས་མ་་་་
ཟིན༔ བཏང་སྙོམས་ངང་དུ་གནས་པ་ལས༔ སྟག་གི་ཟླ་བའི་ཚེས་དགུའི་
ནུབ༔ རྨི་ལམ་སྣང་བ་མཆེད་པའི་དུས༔ སྔར་གྱི་བྱིས་པ་དེ་རུ་བྱུང༔ དེ་་
ལ་བདག་གིས་འདི་སྐད་སྨྲས༔ ཁྱོད་ཀྱི་ངག་བཞིན་ངས་བརྟགས་ཀྱང༔
ཀུན་བྱེད་མཁན་པོ་སེམས་ཡིན་པས༔ སྒོ་གསུམ་གཙོ་བོ་སེམས་ཡིན་ནོ༔
ད་ནི་ཅི་བྱ་གང་མ་ཤེས༔ ཅེས་སྨྲས་བྱིས་པ་དེ་ན་རེ༔ ཀུན་བྱེད་མཁན་་
པོ་སེམས་ཡིན་ན༔ སེམས་འདི་དང་པོ་གང་ལས་བྱུང༔ བར་དུ་གནས་་
- 40 -
པའི་ས་གང་ལགས༔ ཐ་མ་འགྲོ་དང་འགྲོ་མཁན་ལྟོས༔ གོ་ཙམ་ཐོས་་་་
ཙམ་མ་ཡིན་པར༔ ངེས་ཤེས་གཏིང་ནས་སྐྱེས་པ་དགོས༔ མ་བརྗེད་་་་
གནད་ཀྱི་དམ་པར་ཟུང༔ ཅེས་ཟེར་ནམ་མཁའི་ངང་དུ་ཡལ༔ཟླ་བ་དེ་
ཡི་ཕྱི་མ་ལ༔ དེ་ནས་དེ་ལྟར་བརྟགས་པ་ལས༔ བྱུང་དང་བྱུང་མཁན་་་
ཡུལ་མེད་མཐོང༔ གནས་དང་གནས་མཁན་མེད་པ་དང༔ འགྲོ་དང་་་་
འགྲོ་མཁན་ཐམས་ཅད་ཀུན༔ ཡུལ་དང་གཞི་རྩ་མེད་ཐག་ཆོད༔ ཡང་་་་་
ནས་ཡང་དུ་བརྟགས་པ་ལས༔ ཁྱབ་བརྡལ་ནམ་མཁའི་རོལ་པར་་་་་
མཐོང༔ སེམས་དང་ནམ་མཁའ་དབྱེར་མེད་པའི༔ ངང་དུ་སང་ངེ་ས་་་
ལེར་སོང༔ དེ་མཐར་ཅི་བྱར་གཏོལ་མེད་ཚེ༔ ཟླ་བ་དེ་ཡི་ཕྱི་མའི་དུས
ཚེས་གཅིག་ནུབ་ཀྱི་རྨི་ལམ་ན༔ མཁའ་འགྲོ་སྣང་མཛད་མ་ཡིན་སྐད
བུད་མེད་གཞོན་ནུ་ཞིག་ན་རེ༔ ཉོན་ཅིག་སྐལ་ལྡན་རིགས་ཀྱི་བུ༔
ཐེག་པ་གཞན་གྱི་ལམ་ཞུགས་ན༔ རྣམ་པར་རྟོག་པ་སྐྱེ་འགགས་ཅན༔
ཡིད་ཀྱིས་དགག་ཅིང་བསྒྲུབ་པ་དང༔ གཅིག་གི་གཅིག་ལ་ལྟ་བ་སོགས
བདེ་སྡུག་སྣང་བ་མ་ངེས་པ༔ བཙན་ཐབས་ཉིད་དུ་སློང་བའི་ཕྱིར༔
བསྟན་དེ་ས་དང་ལམ་གྲངས་བརྩི༔ དེ་ལ་བློ་གཏོད་བརྟན་པ་མེད༔
སེམས་དང་ནམ་མཁའ་དབྱེར་མེད་པའི༔ ངང་ཚུལ་རྟོགས་པའི་རྣལ་་་
འབྱོར་གྱིས༔ ནམ་མཁའ་མངོན་གྱུར་རིག་པའི་མཁར༔ འདི་ནི་མྱུར་་་་
ལམ་ཟབ་ཁྱད་ཡིན༔ མན་ངག་དོན་གྱི་དམ་པར་ཟུང༔ མ་དང་མཁའ་
འགྲོའི་སྙིང་ཐིག་ཡིན༔ གདམས་ངག་ཀུན་གྱི་རྩ་བ་མཆོག༔ ཉམས་སུ་་་
ལོངས་དང་དེས་གྲོལ་འགྱུར༔ ཅེས་ཟེར་དེ་ཡང་མི་སྣང་ཡལ༔ ལོ་ཁྱིམ་དེ་
- 41 ཁ



ཡི་དགུན་ར་བའི༔ ཚེས་གྲངས་བཅུ་ཡི་ཉི་མ་ལ༔ རྒོད་ཚང་ཞེས་བྱའི་་་་
བྲག་རྩ་རུ༔ ཕྱུགས་རྫིར་ཕྱིན་ནས་གཉིད་ལོག་ཚེ༔ མཁའ་འགྲོ་དམར་མོ་
ཞིག་ན་རེ བྲག་འདི་དམར་པོ་བཙན་གྱི་གནས༔ འདི་ན་གཏེར་གྱི་་་
སྒྲོམ་བུ་དང༔ རྡོ་ལས་གྲུབ་པའི་སྨེ་བརྩེགས་ཡོད༔ རི་མོ་ནག་པོ་ཡོད་་་་
པའི་སར༔ རྡོ་ཡིས་རྒྱོབ་ལ་གཏེར་ལོངས་ཟེར༔ སད་ནས་རྡོ་ཡིས་རྒྱབ་
པའི་མོད༔ བྲག་ལ་ལང་ཚེ་ཆད་པའི་ཤུལ༔ ལྕགས་རྡོ་ནག་པོ་འོད་་་་
འབར་བ༔ བྱ་རྒྱལ་རྒོད་ཀྱི་སྒོང་ང་ཙམ༔ རྡོ་ལས་བྱས་པའི་ཁྲོ་བོའི་་་་་
གཟུགས༔ སོར་ལྔའི་ཚད་ཙམ་རྙེད་པའོ༔ ཁྱིམ་དུ་ཁྱེར་ནས་ཕྱིན་པ་་་་
ལས༔ བླ་མཆོད་ཆོས་འཛིན་བྱ་བར་བསྟན༔ དེ་ཡིས་ནང་པར་འདི་་་་་
སྐད་ཟེར༔ འདི་ནི་ལྷ་འདྲེའི་བླ་རྡོ་ངེས༔ རང་གནས་བསྐྱལ་དགོས་རྨི་་་
ལམ་བྱུང༔ ཟེར་ནས་ཕ་མ་གཉིས་ན་རེ༔ མྱུར་དུ་རང་གནས་ལ་ཁྱེར་་
ཟེར༔ དེ་བཞིན་སྔར་གྱི་གནས་སུ་བཞག༔ རྨི་ལམ་མཁའ་འགྲོ་མ་ན་རེ
ནོར་བུ་ལག་ཏུ་ལོན་པ་ན༔ འགོང་པོས་ལོག་པའི་ལུང་བསྟན་བྱུང༔ སྐུ་
རྟེན་བརྒྱ་ཡི་རྟེན་འབྲེལ་ཤོར༔ ཕྱིན་ཆད་དེ་འདྲའི་སྤྱོད་ངན་སྤོངས་
ཟེར་ནས་ཅི་མི་སྣང་བར་སོང༔ བཅུ་དགུའི་ལོ་ཁྱིམ་ལ་བབ་ཚེ༔ གསེར་
སྨད་རྔ་ལ་སྟག་རྩེ་ཡི༔ བྱང་ཤར་ལོགས་སུ་སོང་བ་ན༔ བྲག་དང་ནགས་
ཚལ་འཐབ་སར་སོང༔ ཡང་ཡང་ཕྱོགས་ཕྱོགས་སོང་བ་ན༔ བྲག་རིས་་་
མཐའ་ནས་བསྐོར་བ་ཡི༔ དབུས་སུ་ན་བ་མེ་ཏོག་རྒྱས༔ ན་མཐར་ཤིང་
གིས་ར་བས་བསྐོར༔ བྲག་དམར་དགུང་ལ་བསྙེགས་འདྲ་བའི༔ རྩ་བར་
ཕུག་པ་ཆེན་པོ་ནི༔ ཕྱག་རྒྱའི་རྩེ་སྤྲད་འདྲ་བ་མཐོང༔ དེ་ན་ཐབ་ཀ་མལ་
ས་བཅས༔ མཐོང་བའི་མོད་ལ་ཡིད་སྐྱོ་ནས༔ ཡུན་གཅིག་ས་ལ་བསྡད་་་
པའི་ཚེ༔ ར་ལ་ཞོན་པའི་མི་ཞིག་གིས གནས་འདིའི་ཡིན་ལུགས་མ་ཤེས་
ན༔ གནས་འདི་བྲག་དང་ནགས་ཀྱི་རྫོང༔ མ་ཅིག་ལབ་ཀྱི་སྒྲོན་མ་ཡིས༔
སྲས་མཆོག་ཐོད་སྨྱོན་བསམ་འགྲུབ་པས༔ ཟླ་བཅུར་སྒྲུབ་པ་བྱེད་པའི་་
གནས༔རྒྱ་གར་དུར་ཁྲོད་ལྷུན་འགྲུབ་བརྩེགས༔ ཉིད་དང་བྱིན་རླབས་་
མཚུངས་པའི་གནས༔ གནས་བདག་རྡོ་རྗེ་དྲག་པོ་རྩལ༔ རེས་འགའ་མ་
མོ་མཁའ་འགྲོར་འགྲོགས༔ མཁའ་སྤྱོད་ཞིང་གི་ཚོགས་གྲལ་འགྲིམ༔
རེས་འགར་སྡེ་བརྒྱད་དམག་དཔོན་མཛད༔ ནག་ཕྱོགས་བདུད་ཀྱི་ཁ་་་
གནོན་མཛད༔ རེས་འགར་རྒྱལ་བཙན་དཔུང་དང་འགྲོགས༔ འགྲོ་བ་མི་
ཡི་ཁ་མགོན་བྱེད༔ རེས་འགར་ཐེའུ་རང ་འགོང་པོར་འགྲོགས༔ མི་སུན་
སྡིག་སྤྱོད་དུས་མཐའ་བཟུང༔ རེས་འགར་སྨན་བཙུན་ཁ་དཔོན་བྱེད༔
མནའ་ཟན་དམ་ལོག་ཕུང་ལས་འགྱེད༔ རེས་འགར་ཡུལ་ལྷའི་དཔུང་་
དང་འགྲོགས༔ ཆོས་ལྡན་སྐྱེས་བུའི་བསྟན་པ་སྐྱོང༔ དེ་འདྲའི་ཡོན་ཏན་
ཚང་ན་ཡང༔ བློན་ཆེན་རྒྱལ་པོ་གཡུ་ཕྲེང་གི༔ འཁོར་ཚོགས་ནག་པོའི་་
ཕྱོགས་ལ་དགའ ཡུལ་གྱི་མི་རྣམས་ནག་པོར་བསྒྱུར གཡོ་ཁྲམ་མནའ་
ཟོས་དམ་ལོག་པའི༔ འབྲས་བུས་བསོད་ནམས་དཔལ་ཁ་ཉམས༔
དབུལ་ཕོངས་བསེ་རག་འགོང་པོ་དར༔ མ་འོངས་གཡང་དཀར་ལུག་གི་
ཁྱིམ༔ ཁྱོད་ཀྱི་ཟབ་གཏེར་སྒོ་ཕྱེ་ནས༔ ཡུལ་འདིར་ཟབ་ཆོས་དར་བ་ཡི༔
ལས་སྐལ་རྟེན་འབྲེལ་འགྲིགས་བྱུང་ན༔ ཡུལ་འདིའི་མངའ་ཐང་གོང་་
འཕེལ་འགྱུར༔ བུ་ཁྱོད་རང་ཡུལ་ལོག་ལ་སོང༔ འདི་ཡི་ནུབ་ཀྱི་ངོས་ཞིག་
- 43 -
- 42 -



ན༔ སྒྲོལ་མ་ཡེ་ཤེས་སྒྱུ་མའི་སྐུ གཡུ་ལས་གྲུབ་པའི་སྐུ་རུ་སྤྲུལ༔ དེ་ལ་་
མཇལ་ཚེ་ཕྱག་འཚོལ་ལ༔ མཎྜལ་ཕུལ་དང་བསོད་ནམས་འཕེལ༔ ཅེས་་
ཟེར་མི་སྣང་ནམ་མཁར་ཡལ༔ ཕྱིར་ལོག་འོང་བའི་ལམ་ཞིག་ན༔ བྲེ་གུ་
དཀར་པོ་ཞིག་གི་ཚལ༔ གཡུ་ལས་གྲུབ་པའི་སྒྲོལ་མ་ནི༔ བོང་ཚད་་་་་
གཉིས་ཙམ་ཡོད་པ་མཐོང༔ དེ་ལ་ཕྱག་འཚལ་མཎྜལ་ཕུལ༔ འབྲལ་མི་་༌་
ཕོད་པའི་མོས་གུས་སྐྱེས༔ དེ་ནས་ཨ་ནེའི་ཁྱིམ་དུ་སོང༔ ལོ་རྒྱུས་སྨྲས་་
པས་དེ་ན་རེ རྫུན་ནམ་ཡང་ན་ཐེའུ་རང་ཟེར༔ དེ་ནས་དབྱར་ཟླ་ར་བ་
ཡི ཚེས་བརྒྱད་དམར་ཤར་ཞེས་བྱའི་མདོར༔ རིག་པ་མངོན་བྱས་་་་
མཉམ་བཞག་ཚེ༔ གཉིད་དུ་ཕྱོགས་པའི་རྨི་ལམ་ན༔ འཕགས་པ་ཤཱ་རིའི་
བུ་ཡིན་སྐད༔ དགེ་སློང་གཞོན་ནུ་ཞིག་ན་རེ༔ རིགས་ཀྱི་བུ་ཤེས་རབ་ཀྱི་
ཕ་རོལ་ཏུ་ཕྱིན་པ་ནི་སྒོམ་ཞེས་བྱ་དེ་ཡིན༔ སྒོམ་ལས་གཞན་པའི་ཤེས་་
རབ་ཀྱི་ཕ་རོལ་ཏུ་ཕྱིན་པ་ནི་མེད་དོ༔ ཤེས་རབ་ཀྱི་ཕ་རོལ་ཕྱིན་པ་ལས་
གཞན་པའི་སྒོམ་ཡང་མེད་དོ༔ ཤེས་རབ་ནི་ཡེ་གནས་ཀྱི་ཤེས་པ་མངོན་
དུ་གྱུར་བ་ཉིད་ཡིན་ནོ༔ ཕུང་པོ་ལྔ་པོ་འདི་རང་བཞིན་གྱིས་སྟོང་པ་་་་
ཡང་དག་པར་རྗེས་སུ་བལྟའོ༔ གཟུགས་སྟོང་པའོ༔ སྟོང་པ་ཉིད་་་་་
གཟུགས་སོ༔གཟུགས་ལས་ཀྱང་སྟོང་པ་ཉིད་གཞན་མ་ཡིན་ནོ༔ དེ་་་༌་
བཞིན་དུ་ཚོར་བ་དང༔ འདུ་ཤེས་དང༔ འདུ་བྱེད་ཐམས་ཅད་སྟོང་པ་་་
ཉིད་དོ༔ རིགས་ཀྱི་བུ་དེ་ལྟར་ཆོས་ཐམས་ཅད་སྟོང་པ་ཉིད་དེ༔ མཚན་་
ཉིད་མེད་པ༔ མ་སྐྱེས་པ༔ མ་འགགས་པ༔ དྲི་མ་མེད་པ༔ དྲི་མ་དང་་་
བྲལ་བ་མེད་པ༔ བྲི་བ་མེད་པ་གང་བ་མེད་པའོ༔ དེ་ལྟ་བས་ན་སྟོང་་་
ཉིད་ལ་གཟུགས་མེད༔ ཚོར་བ་མེད་འདུ་ཤེས་མེད༔ འདུ་བྱེད་མེད༔
རྣམ་པར་ཤེས་པ་མེད༔ མིག་མེད༔ རྣ་བ་མེད༔ སྣ་མེད༔ ལྕེ་མེད༔ ལུས་་
མེད༔ ཡིད་མེད༔ གཟུགས་མེད༔ སྒྲ་མེད༔ དྲི་མེད༔ རོ་མེད༔ རེག་བྱ་་་
མེད ཆོས་མེད་དོ༔ མིག་གི་ཁམས་མེད་པ་ནས་ཡིད་ཀྱི་ཁམས་མེད༔
ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་མེད་དོ༔ དེ་བཞིན་དུ་
སྡུག་བསྔལ་བ་དང༔ ཀུན་འབྱུང་བ་དང༔ འགོགས་པ་དང༔ ལམ་་་་་
མེད༔ ཡེ་ཤེས་མེད་ཐོབ་པ་མེད༔ མ་ཐོབ་པ་ཡང་མེད་དོ༔ རིགས་ཀྱི་བུ་
དེ་ལྟ་བས་ན་བྱང་ཆུབ་སེམས་དཔའ་རྣམས་ལ་ཐོབ་པ་མེད་པའི་ཕྱིར༔
ཤེས་རབ་ཀྱི་ཕ་རོལ་ཕྱིན་པ་ལ་བརྟེན་ཅིང་གནས་ཏེ༔ སེམས་ལ་སྒྲིབ་་
པ་མེད་པས་སྐྲག་པ་མེད་དོ༔ ཕྱིན་ཅི་ལོག་ལས་ཤིན་ཏུ་འདས་ནས་མྱ་
ངན་ལས་འདས་པའི་མཐར་ཕྱིན་ཏོ༔ དུས་གསུམ་དུ་རྣམ་པར་བཞུགས་
པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་་་་
བརྟེན་ནས༔ བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་་་་་
མངོན་པར་རྫོགས་པར་སངས་རྒྱས་སོ༔ ཞེས་པའི་བར་དུ་གསུངས་་་
ནས༔ རིགས་ཀྱི་བུ་དེ་ལྟར་འཁོར་འདས་ཐམས་ཅད་སྟོང་ཉིད་ཆེན་པོ་
རོ་གཅིག་པའི་དོན་དང་ངང་ཚུལ་ཤེས་ཏེ་སྟོང་ཉིད་མངོན་དུ་གྱུར་བ་་
ནི་ཆོས་དབྱིངས་བསམ་གྱིས་མི་ཁྱབ་པའི་ཡེ་ཤེས་ཡིན་པས༔ ངོ་ཤེས་ཏེ་
ཡིད་ཆེས་པར་གྱིས་ཤིག༔ ཅེས་ཟེར་ཞིང་བདག་ལ་ཐིམ་པས་སྣང་བ་་་
བདེ་ཀྱི་ལེ་རིག་པ་གསལ་སེང་ངེ་བའི་ཉམས་ཤིག་ཤར༔ ལོ་ཁྱིམ་དེའི་་་
དགུན་ཐ་མའི ཚེས་གྲངས་བཅུ་གསུམ་གྱི་ཉི་མ་ལ༔ ཕྱུགས་རྫིར་ཕྱིན་་་
- 45 -
- 44
-



པའི་ལམ་ཁ་རུ༔ རླུང་གི་འཚུབ་མ་གཡས་འཁོར་མཐོང༔ འདྲེ་ཡིན་་་་་
བསམ་ནས་རྡོ་ཞིག་བླངས༔ ཧཱུྃ་བཞིའི་སྔགས་བརྗོད་འཕང་བ་ལས༔
བྱིས་པ་གཅེར་བུ་ཞིག་ན་རེ༔ ང་ནི་འདྲེ་མིན་ལྷ་ཡང་མིན རྒས་མེད་
དར་མེད་སྐྱེ་མེད་པས༔ བྱིས་པ་ནམ་མཁའི་ནོར་བུ་ཡིན༔ འདྲེ་ལ་རྣམ་
པ་མང་པོ་ཡོད༔ མིག་མཐོང་བྱེད་ཀྱི་གྲོང་ཁྱེར་ཆེན་པོ་ན༔ གཟུགས་་་་
ཁམས་ལ་རྒྱུགས་པའི་འདྲེ་རྒོད་ཡོད༔ འདྲེ་བཏུལ་ན་སྒྱུ་མ་མཁན་གྱིས་
ཐུལ༔ དེ་ཁྱོད་ཀྱིས་མི་ཤེས་ཨ་ཙ་མ༔ རྣ་བ་ཐོས་ཆེན་གྱི་གྲོང་ཁྱེར་ཆེན་་་
པོ་ན༔ སྒྲ་ལ་རྒྱུ་བའི་འདྲེ་རྒོད་ཡོད༔་འདྲེ་བཏུལ་ན་བྲག་ཆ་མཁན་་་་་
གྱིས་ཐུལ༔ དེ་ཁྱོད་ཀྱིས་མི་ཤེས་ཨ་ཙ་མ༔ སྣ་ཚོར་ཆེན་གྱི་གྲོང་ཁྱེར་ཆེན་
པོ་ན༔ དྲི་ལ་རྒྱུ་བའི་འདྲེ་རྒོད་ཡོད༔ འདྲེ་བཏུལ་ན་དྲི་ཟའི་བུ་ཡིས་ཐུལ༔
དེ་ཁྱོད་ཀྱིས་མི་ཤེས་ཨ་ཙ་མ༔ ལྕེ་མྱོང་བྱེད་ཀྱི་གྲོང་ཁྱེར་ཆེན་པོ་ནརོ་
མངོན་དུ་བྱེད་པའི་འདྲེ་རྒོད་ཡོད༔ ་འདྲེ་བཏུལ་ན་རྨི་ལམ་མཁན་གྱིས་
ཐུལ༔ དེ་ཁྱོད་ཀྱིས་མི་ཤེས་ཨ་ཙ་མ༔ ལུས་མྱོང་བྱེད་ཀྱི་གྲོང་ཁྱེར་ཆེན་པོ་
ན༔ རེག་བྱ་མངོན་བྱེད་ཀྱི་འདྲེ་རྒོད་ཡོད༔དེ་བཏུལ་ན་ཆུ་བུར་མཁན་་
གྱིས་ཐུལ༔ དེ་ཁྱོད་ཀྱིས་མི་ཤེས་ཨ་ཙ་མཅེས་ཟེར་ཆོས་ཉིད་སྒྱུ་མར་་་་་
ཡལ༔ ལོ་ཁྱིམ་ཉི་ཤུ་ལ་བབ་ཚེ༔ དབྱར་ཟླ་འབྲིང་པོའི་ཉེར་ལྔའི་ནུབ༔
ནུབ་ཕྱོགས་ཆུ་མགོ་སྐམ་པའི་སར༔ ཀླུ་མོ་རྐང་ལག་བཞི་པོ་ལ༔ ནད་་་
RevG TẠI BE'S GT8 185'38'RST TRUM: KE85
བདག་གིས་འདི་སྐད་སྨྲས༔ སྡུག་བསྔལ་འདི་འདྲ་འབྱུང་བ་ཡི༔ རྒྱུ་རྐྱེན་
ཅི་ཡིན་དྲིས་པ་ལས༔ ཀླུ་མོ་དེ་ཡིས་འདི་སྐད་ཟེར༔ ཀྱེ་མ་ང་ནི་སྡུག་རེ་
བསྔལ༔ བུད་མེད་ཞིག་གི་ལུས་བཀྲུས་པའི༔ ཁུ་བ་ཁར་སོང་གྲུབ་དང་
དུག༔ ནད་དང་སྡུག་བསྔལ་འདི་འདྲ་བའི༔ རྒྱུ་དང་རྐྱེན་དུ་བབ་པ་་་་
ཡིན༔ ཆུ་མིག་སྐམ་ཞིང་གནས་མལ་ཡལ༔ འགྲོ་དང་འགུལ་བའི་སྟོབས་
རྣམས་ཟད༔ ཁྱོད་ཀྱིས་ང་ལ་ཆུ་སྦྱིན་ཞིག བཏང་བར་ནུས་ན་ཕན་་་་་
ཕན་འདྲ༔ ཟེར་བའི་ལན་དུ་ངས་འདི་སྨྲས༔ ཀྱེ་མ་ལས་ངན་སེམས་་་་
ཅན་ཁྱོད༔ སྔོན་ལས་ངན་པའི་འབྲས་བུ་ཡིས༔ སྡུག་བསྔལ་བཟོད་མེད་
འདི་འདྲ་མཐོང༔ བཟློག་ཐབས་ང་འདྲའི་འོང་མ་ཡིན༔ སྨྲས་ཚེ་་་་
འཕགས་པ་སྤྱན་རས་གཟིགས༔ མདུན་གྱི་ནམ་མཁར་སྣང་གྱུར་ཏེ༔ ཀྱེ་
ཧོ་སྐལ་ལྡན་རིགས་ཀྱི་བུ༔ ཉོན་མོངས་སེམས་ཅན་འདི་སྐྱོབས་ཕྱིར༔
ཁྱོད་ཀྱིས་འདི་བརྗོད་འདི་བསྒོམ་མཛོད༔རང་ཉིད་སྐད་ཅིག་དྲན་་་་་་་
རྫོགས་སུ༔ འཇིག་རྟེན་དབང་ཕྱུག་སྤྱན་རས་གཟིགས༔ ཞལ་གཅིག་་་་
ཕྱག་གཉིས་བཞེངས་སྟབས་ཅན༔ ཕྱག་གཡས་ནོར་བུ་རིན་ཆེན་དང༔
གཡོན་པས་མཆོག་སྦྱིན་ཕྱག་རྒྱའི་མཐིལ༔ ཨོ་དཀར་ཨཱ༔དམར་ཤུ་་་་་
མཐིང་ལས༔ ཟག་མེད་བདེ་ཆེན་བདུད་རྩི་བབ༔ ཁམས་གསུམ་འགྲོ་བ་
སྤྱི་དང་ནི༔ དམིགས་བྱའི་སྡུག་བསྔལ་ལས་ཉོན་བཅས༔ མེ་ལོང་གཡའ་
བྲལ་བཞིན་དུ་དག༔ ལོངས་སྤྱོད་མི་ཟད་གཏེར་ཐོབ་ནས༔ འཕགས་་་་
པའི་གོ་འཕང་མངོན་ཐོབ་ཤོག༔ ཨོཾ་མ་ཎི་པདྨེ་ཧཱུྃན་མ༔ སརྦ་ཏ་ཐ་ག་་
ཏ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུྃ༔ ཞེས་འབུམ་ཕྲག་བཏང་བས་་
སྡུག་བསྔལ་དང་བྲལ་རྟགས་མངོན་དུ་འབྱུང༔ ཟེར་ནས་ཡལ༔ དེ་་་་་
བཞིན་ཞག་པོ་བདུན་ཕྲག་ལ༔ ཆུ་སྦྱིན་དམིགས་འདོན་གྲངས་མང་་་་་་
– 47 -
མ 46 -



བྱས༔ ཞག་བརྒྱད་དགོང་མོར་ཆར་བབ་བྱུང༔ ནང་པར་ཆུ་མིག་སྐམ་་་
ཤུལ་ནས༔ ཆུ་རྡོལ་སྔར་ལས་ལྷག་པར་གྱུར༔ དེ་ནུབ་ཀླུ་མོ་དེ་ཡང་་་་་
བྱུང༔ སང་ཕོད་ཀླུ་ཡི་ནོར་གཅིག་སྟེར༔ ང་ལ་སྡུག་བསྔལ་གཏོང་བ་ཡི༔
བུད་མེད་དོ་ནུབ་གསོད་འགྲོ་ཟེར༔ དེ་ལ་བདག་གིས་འདི་སྐད་སྨྲས
བུད་མེད་མ་གསོད་དེ་ཉིད་ཀྱི༔ སྙིང་མི་དགའ་བ་ཙམ་ཐོང་སྨྲས༔ དེ་་་་
ལན་ཀླུ་མོ་དེ་ན་རེ༔ སྲོག་ཆགས་ཞིག་གི་སྲོག་སྙིང་དེ༔ མ་ལེན་སྡོད་་་་་
ཐབས་མེད་ལགས་ཟེར༔ དེ་ནས་སྟེང་གི་ནམ་མཁར་སོང༔ སང་གི་ཉི་་་
ནུབ་སེར་བ་བབ༔ ཐོག་འཕང་འབྲི་གཅིག་བསད་ཀྱིན་སོང༔ ཉེར་་་
གཅིག་ལོ་ལ་བབ་པའི་ཚེ༔ དབྱར་ཟླ་ར་བའི་ཉེར་དགུའི་དུས༔ སྤྲུལ་ཚང་
ནང་དུ་སྒོ་ང་མཐོང༔ དེ་ནས་ཞག་འགའ་འདས་པའི་རྗེས༔ དེ་རུ་སོང་
ནས་བལྟས་པ་ལས༔ སྒོ་ང་མཐེབ་མགོ་ཙམ་ཞིག་ནི༔ ཕྱི་ནང་སྒྲིབ་མེད་་
ཤེལ་ལྟ་བུའི༔ ནང་དུ་པདྨ་འདབ་བརྒྱུད་ཅིག༔ གང་ལྟར་བཞག་ཀྱང་་་་
སྟེང་དུ་ཐོན༔ དེ་ལ་རྡོ་ཡི་ཁང་པ་བརྩིགས༔ ཞག་བཅུའི་རྗེས་སུ་རྨི་ལམ་
ན༔ སྔོན་གྱི་ཀླུ་མོ་དེ་བྱུང་ནས༔ ཀླུ་ནོར་སྦྲུལ་གྱི་སྒོ་ང་དེ༔ ཁྱོད་ཀྱི་དྲིན་་་
ལན་མཆོག་ཏུ་འཇལ༔ དབུལ་ཕོངས་འབྱོར་རྒྱུད་འདི་འདྲ་བའི༔ སྡུག་་
བསྔལ་འབའ་ཞིག་འདིས་སེལ་བྱེད༔ འདི་གནས་ཙམ་དུ་ལོངས་སྤྱོད་་་
ཀྱང༔ སྔར་ལས་ལྷག་པར་འགྱུར་ཞེས་ཟེར༔ དེ་ནས་བདག་གིས་བལ་་་་་
དཀར་ལ༔ སྒོ་ང་དྲིལ་ཏེ་སར་བུར་བཅུག རྟེན་དུ་བཅིངས་པས་ལོངས་
སྤྱོད་ཀྱང༔ སྔར་ལས་ཅུང་ཟད་འཕེལ་བར་གྱུར༔ ལོ་དེའི་སྨད་ཀྱི་ཆ་ཞིག་
ན༔ གྲོགས་མཆེད་བླ་མ་བརྟེན་ཞེས་པས༔ ཁྱོད་ནི་རྨི་ལམ་མཁན་ཡིན་་་་
- 48 -
འདྲ༔ ང་ཡི་ལོངས་སྤྱོད་འཕེལ་བའི་ཕྱིར༔ སྔགས་ཅིག་ཨེ་བྱུང་ལྟོས་དང་
ཟེར༔དེ་ལ་བདག་གིས་བདེན་བརྗོད་པས༔ ནུབ་གཅིག་རྨི་ལམ་སྣང་ཆ་
ལ༔ མཁའ་འགྲོ་ལྷ་ལྕམ་རྒྱལ་མོ་ཡིས༔ མི་དེས་ལོངས་སྤྱོད་འདོད་པ་ན༔
མདུན་དུ་གསེར་མཁར་སེར་པོའི་ནང༔ རིན་ཆེན་ནོར་བུའི་ཁྲི་སྟེང་དུ༔
བོ་ལས་རྒྱལ་པོ་རྣམ་ཐོས་སྲས༔ གསེར་མདོག་རྒྱལ་མཚན་ནེའུ་ལེ་་་་་
བསྣམས༔ དར་དང་རིན་ཆེན་རྒྱན་གྱིས་སྤྲས༔ སེང་གེ་དཀར་མོའི་སྟེང་
ན་འགྱིངས༔ འོད་དང་གཟི་བྱིན་དཔག་ཏུ་མེད༔ ཐུགས་ཀར་བཱ་ཡིག་་་་
སེར་པོ་ལ༔ སྔགས་ཀྱི་འཕྲེང་བས་བསྐོར་བ་ལས༔ འོད་འཕྲོས་གནས་་་
ནས་སྤྱན་དྲངས་བསྟིམས༔ ཨོ་བེ་ཤ་མ་ཎ་ཡེ་སྭཱ་ཧཱ༔ བི་ས་མ་ཡཱ༔ སརྦ་་
བ་སུ་སིདྡྷི་སིདྡྷི་ཧཱུཾ༔ ཞེས་བཟླས་མཆོད་དང་བསྐང་གསོལ་ན༔ ལོངས་་་་
སྤྱོད་འཕེལ་ཞིང་བཀྲ་ཡང་ཤིས༔ ཅེས་ཟེར་ཆོས་ཉིད་ངང་དུ་ཡལ༔ ཉེར་
གཉིས་ལོ་ལ་བབ་པའི་དུས༔ ཆོ་འཕྲུལ་ཟླ་བའི་ཚེས་དགུའི་ནུབ༔ རྨི་་་་
ལམ་སྣང་བའི་ཆ་ཞིག་ན༔ ཡེ་ཤེས་མཚོ་རྒྱལ་ཡིན་སྐད་པའི༔ མཁའ་འགྲོ་
མ་ཞིག་བྱུང་ནས་སུ༔ ཀྱེ་ཧོ་སྐལ་ལྡན་རིགས་ཀྱི་བུ༔ ང་ངོ་ཁྱོད་ཀྱིས་མ་་
ཤེས་ན༔ ཇོ་མོ་མཁར་ཆེན་མཚོ་རྒྱལ་ཡིན༔ གུ་རུ་ཨོ་རྒྱན་ཆེན་པོ་ཡིས༔
ཁྱོད་ཀྱི་ཚལ་དུ་མངག་པ་ཡིན༔ དགོས་པ་གང་ཕྱིར་འདིར་ལྷགས་ན༔
གདུལ་བྱ་དུས་ལ་བབ་པའི་ཆེད༔ བུ་ཁྱོད་མ་ཡི་ངག་ལ་ཉོན༔ སྤྲུལ་གྱི་་་
བཞིན་མདངས་མཐོང་བའི་མོད༔ ཤར་ནས་རྟ་མཆོག་ཟུང་ཞིག་འབྱུང༔
སྟེང་ན་འོད་འདྲའི་ཚ་ཟེར་གྱིས༔ གདོང་ལྔའི་རྩལ་བསྐྱོད་རྟ་ལ་ཞོན༔
མི་སྲུན་སྡིག་པའི་ཡུལ་དུ་སླེབས༔ མཐོང་བྱེད་མིག་གི་འབྲས་བུ་འབྱེད༔
- 49 -



ཅང་ཤེས་ཡན་ལག་ཟུང་ཞིག་སྐྱེg - རིག་འཛིན་གསེར་གྱི་བྲག་རིར་་་་་
འཕྲད༔ ཡིད་བཞིན་རིན་ཆེན་རྣམ་གསུམ་རྙེད༔ པདྨ་ར་གའི་རི་བོར་་་་
འཕྲད༔ ནམ་མཁར་ཉི་ཟླ་ཟུང་ཅིག་འཆར༔ བདུད་ནག་དམ་སྲིའི་ཡོ་་་་
ལང་གི འཕྲུལ་གྱིས་ཆུ་དང་འོ་མ་འབྱེད༔ རིན་ཆེན་ས་ཡི་གཏེར་དང་
འཕྲད༔ དེ་ལ་སྤྱོད་པའི་གདུལ་བྱ་དཀོན༔ ཟབ་ཆོས་དགོངས་པའི་ཀློང་
ནས་རྡོལ༔ དེ་ཡིས་གདུལ་བྱ་རེ་དཀོན་ཙམ༔ དག་སྣང་ཡེ་ཤེས་དྲ་བ་་་་
འབྱུང༔ དེ་ཡིས་གདུལ་བྱ་ཤིན་ཏུ་མང༔ ཆོས་ཉིད་ནམ་མཁའི་མཛོད་སྒོ་
འབྱེད༔ དེ་ཡིས་གདུལ་བྱ་གྲངས་མང་འདུལ༔ ཁྱད་པར་ཆོས་ཉིད་ནམ་
མཁའི་མཛོད༔འབྲེལ་ཚད་ཐར་བའི་དྲུང་དུ་འཕེན༔ གཞན་ཡང་མི་་་་
ནག་སྲིན་པོའི་གྲོང༔ ནག་ཕྱོགས་གདུག་པ་ཁ་དར་བས༔ ཁྱོད་དང་ཆོས་
ལ་གཤེ་སྐུར་མཁན༔ བདུད་དང་དམ་སྲིའི་སྤྲུལ་པ་མང༔ སྨོན་ལམ་ལས་
ཀྱི་འབྲེལ་བ་ཡིས༔ སྐྱེས་བུ་མང་པོ་དད་ཅིང་འདུན༔ དེ་ལ་གང་འདུལ་
ཐབས་མང་པོས༔ ཆོས་སྟོན་རིམ་བཞིན་བསྟན་པ་སྤེལ༔ དེང་དུས་སྐལ་
བའི་སྙིགས་མ་འདིར༔ སེ་ཕུང་སྤྲུལ་པ་གླང་དར་མ༔ ཉག་གི་ལུང་བའི་་
མི་རྗེར་གྲགས༔ ལ་ལུང་མང་པོར་ཁ་ལོ་བསྒྱུར༔ ཉེས་མེད་མང་པོ་ཆད་་
པས་བཅིངས༔ ཆོས་སྡེ་མང་པོའི་བསྟན་པ་བཤིག༔ ཤར་དུ་བདུད་སྲིན་
ཕོ་མོ་གཉིས༔ བསྡེབས་ནས་ལ་ལུང་མང་པོ་ཡི༔ སྡེ་བ་མང་པོའི་ཁ་ལོ་་་
བསྒྱུར༔ དེ་ཡི་སྡོང་ཟླ་ནག་ཕྱོགས་དང༔ སྨོན་ལམ་ལོག་པའི་སྐྱེས་བུ་་་་
འགས༔ འཁྲུགས་རྩོད་དམེ་དང་གསོད་གཅོད་ཀྱི༔ ལས་ཀ་དག་ལ་་་་
བརྩོན་ནས་སཿ སྲིད་པའི་ལྷ་འདྲེ་གདུག་ཅན་འཁྲུགས༔ ནད་དང་མུ་གེ་
- 50 -
གོད་ཡམས་འབྱུང༔ ཀླ་ཀློའི་རྫས་སྔགས་དམོད་པའི་མཐུས༔ མི་རྣམས་་་
མི་སྲུན་སྡིག་ལ་སྤྱོད༔ གཅིག་གིས་གཅིག་བསླུ་རྟག་ཏུ་རྒོལ༔ དུས་ངན་་་་
སྙིགས་མའི་མཚན་ཉིད་ངོམས༔ དེ་བཟློག་རྡོ་རྗེ་ཕུར་བ་ལ༔ བརྟེན་ནས་
ལྷ་ཆེན་དབང་ཕྱུག་གི༔ སྒྲུབ་པ་ཉིད་ལ་འབད་པ་ཡི༔ སྐལ་བ་བདུད་་་་་
ཀྱིས་མ་བསྒྱུར་ན༔ བསོད་ནམས་ཡར་འཕེལ་སྐབས་ཤིག་འབྱུང༔ ཞེས་་
ཟེར་ཆོས་ཉིད་མཁའ་རུ་ཡལ༔ ཆོ་འཕྲུལ་ཟླ་བའི་ཚེས་བཅུའི་ནུབ༔
མཁའ་འགྲོ་ཡེ་ཤེས་མཚོ་རྒྱལ་མས༔ མཐིང་གི་མེ་ལོང་གཡའ་བྲལ་སྟེང༔
ཡུངས་དཀར་བཅུ་གསུམ་བླུགས་ནས་སུ༔ ཁོ་མོའི་སྙིང་གི་བུ་མཆོག་་་་
ཁྱོད༔ ཡུངས་དཀར་དཔའ་བོ་འབྲུ་བཅུ་གསུམ༔ མ་འོངས་ཚེ་ཡི་སྨད་་་
ཅིག་ན༔ ཚེ་འདིར་སངས་རྒྱས་མངོན་གྱུར་ཏེ༔ རྡོ་རྗེ་འཆང་དང་མཉམ་
པ་ཡི༔ བུ་སློབ་དམ་པ་བཅུ་གསུམ་འབྱུང༔ མེ་ལོང་སྙིང་ལ་འཆོངས་་་་
ཤིག་དང༔ རྫོགས་ཆེན་དགོངས་པ་ཀློང་རྡོལ་འགྱུར༔ མཁའ་འགྲོ་ང་་་་་
ཡང་ཁྱེད་ལ་ཐིམ༔ གཉིས་སུ་མེད་པའི་དགོངས་དོན་རྟོགས༔ ཞེས་ཟེར་
བདག་གི་སྙིང་གར་ཐིམ༔ བདེ་སྟོང་ཡེ་ཤེས་ཉམས་ཤིག་ཤརས་ག་ཟླ་་
བའི་ཚེས་བཅུའི་ནུབ༔ རྨི་ལམ་སྣང་བའི་ཆ་ཞིག་ན༔ ཨོ་རྒྱན་སྐུ་ཡི་རྡོ་རྗེ་
ཡིས༔ དངུལ་གྱི་བུམ་པ་སྤྱི་བོར་བཞག༔ བུམ་པ་སྐུ་ཡི་དབང་ཡིན་ཞེས
བུམ་ཆུ་སྤྱི་བོར་བླུགས་པ་ཡིས༔ ལུས་ངག་བདེ་བའི་རོ་ཡིས་མྱོས༔ དེ་་་
ཡང་སྤྱི་བོར་ཐིམ་པར་སྣང༔ དེ་ནས་གླང་གི་ཟླ་བ་ཡི༔ ཚེས་བརྒྱད་ནུབ་
ཀྱི་སྣང་ཆ་ལ༔ ཨོ་རྒྱན་གསུང་གི་རྡོ་རྗེ་ཞེས༔ སློབ་དཔོན་སྐུ་མདོག་་་་
དམར་པོ་ཡིས༔ བྷནྡྷ་མི་གཙང་ཕྱི་པས་བཀང༔ འདི་ནི་གསང་བའི་་་་་
– 51 -



དབང་ཡིན་གྱི༔ ལྷག་མ་མེད་པར་རོལ་ཅིག་གསུངས༔ བདག་གི་ལག་ཏུ་
གཏད་པའི་མོད༔ དད་གུས་སྟོབས་ཀྱིས་རོལ་བ་ལས༔ བདུད་རྩི་རོ་་་་
བརྒྱའི་བཅུད་ལྡན་པ༔ མངར་དང་དྲི་བཟང་མཛེས་པ་སོགས༔ ཡོན་་་
ཏན་ལྡན་པ་ཞིག་ཏུ་གྱུར༔ བདེ་དང་སྟོང་པའི་ཡེ་ཤེས་མྱོང སློབ་་་་་
དཔོན་ཆེན་པོའི་ཞལ་ན་རེ༔ བུམ་དབང་སྔར་ལས་ཐོབ་ཟིན་ཏེ༔
གསང་དབང་ད་རེས་ཐོབ་པ་ཡིན༔ དུས་གསུམ་སངས་རྒྱས་ཐམས་ཅད་
དང༔ དེའི་བསྟན་བསྲུང་བའི་སྲུང་མ་ཡི༔ དབང་རྣམས་གཅིག་ཆར་་་
རྫོགས་པ་ཡིན༔ ཞེས་གསུངས་ཆོས་ཉིད་མཁའ་རུ་ཡལ༔ ལོ་ཁྱིམ་དེ་ཡི་
རྒྱལ་ཟླ་བར༔ ཕ་གཅིག་དམ་པ་སངས་རྒྱས་ཀྱིས༔ དམ་ཆོས་སྡུག་་་་
བསྔལ་ཞི་བྱེད་ཀྱི༔ དབང་དང་གདམས་པ་མང་དུ་གསུངས༔ ཁྱད་པར་
འདི་སྐད་ཡང་ཡང་གསུངས༔ དམ་ཆོས་སྡུག་བསྔལ་ཞི་བྱེད་འདི༔ མདོ་
རྒྱུད་མན་ངག་ཐམས་ཅད་ཀྱི༔ སྙིང་པོ་བསྡུས་ཏེ་བཅུད་དུ་དྲིལ༔
སེམས་ཉིད་མངོན་དུ་བྱེད་པ་ཡིན༔ སྣོད་བཅུད་སྟོང་པར་རིག་པ་ཡིན༔
སྣང་སྲིད་རང་སྣང་ལྟ་བ་ཡིན༔ ཁམས་གསུམ་སེམས་ཀྱི་རོལ་པ་ཡིན༔
འཁོར་འདས་སྟོང་ཉིད་གཅིག་གིས་འཆིངས༔ ལྷ་འདྲེ་རྣམ་རྟོག་དཀར་
ནག་ཡིན༔ བདེ་སྡུག་སེམས་ཀྱི་རྫུན་རིས་ཡིན༔ རེ་དོགས་བདུད་ཀྱི་ཕོ་
ཉ་ཡིན༔ འཛིན་པ་སེམས་ཀྱི་ངོ་བོ་ཡིན༔ འདོད་པ་སེམས་ཀྱི་བྱེད་པོ་་་
ཡིན༔ སྒྱུ་མ་སེམས་ཀྱི་དཔེ་ཟླ་ཡིན༔ ཡིན་ལུགས་ཤེས་ན་ལྟ་བ་ཡིན
ཡིན་ལུགས་མངོན་གྱུར་སྒོམ་པ་ཡིན༔ གནས་ལུགས་རང་དབང་སྤྱོད་པ་
ཡིན༔ བདུད་བཞི་དབྱིངས་སུ་གཅོད་པ་ཡིན༔ ཕུང་པོ་གཟན་དུ་བསྒྱུར་
- 52 -
བ་ཡིན༔ བདེ་བ་གཞན་ལ་སྟེར་བ་ཡིན༔ སྡུག་བསྔལ་དང་དུ་ལེན་པ་་་
ཡིན༔ དུར་ཁྲོད་གཉན་ཁྲོད་འགྲིམ་པ་ཡིན༔ ངེས་མེད་ཀུན་ཏུ་རྒྱུ་བ་་་་
ཡིན༔ འཇིགས་མེད་གདེང་ཆེན་ཐོབ་པ་ཡིན༔ ལྷ་འདྲེའི་འགྲོ་དོན་་་་་
འགྲུབ་པ་ཡིན༔ དེ་རིང་ཁྱོད་ལ་སྟེར་ཞིང་གཏེད༔ གདམས་ངག་ཀུན་གྱི་
རྩ་བ་ཡིན༔ ལམ་རྣམས་ཀུན་གྱི་དམ་པ་ཡིན༔ ཚེ་གཅིག་སངས་རྒྱས་་་
འགྲུབ་པ་ཡིན༔ ཞེས་ཟེར་བདག་ལ་ཐིམ་པར་སྣང༔ ཉེར་གསུམ་ལོ་ལ་
བབ་པའི་དུས༔ དབྱར་ཟླ་ར་བའི་ཚེས་བརྒྱད་ཉིན༔ ཤར་ཕྱོགས་མགོ་
ལོག་ཡུལ་དུ་སོང༔ ཚེས་བཅུའི་ནུབ་མོའི་རྨི་ལམ་ན༔ གནང་གི་ཉི་མའི་
དུས་དེ་རུ༔ རྟེན་འབྲེལ་ཅི་བྱུང་དེ་བཞིན་དུ༔ འགྲུབ་ན་འགྲོ་དོན་་་་་
འབྱུང་ངེས་ཏེ༔ བུ་ཁྱོད་ལྟོས་ཤིག་རྟོག་ཅིག་ཅེས༔ མཁའ་འགྲོ་ལས་ཀྱི་
དབང་མོས་གསུངས༔ བདེ་ཆེན་དག་པ་མཁའ་སྤྱོད་ན༔ བདེ་སྐྱིད་ཡོན་
ཏན་བསམ་མི་ཁྱབ༔ མཁའ་འགྲོ་ང་ཡིས་བཀོད་པ་ཡིན༔ ཞེས་ཟེར་་་་་
ཆོས་ཉིད་མཁའ་རུ་ཡལ༔ དེ་ནས་གནང་གི་ཉི་མའི་དུས༔ སྔ་དྲོའི་དུས་
ལ་བབ་པའི་ཚེ༔ སྨར་གྱི་སྟག་གཡག་འཕྲང་ཁ་རུ༔ བག་སར་འགྲོ་བ་
ཞིག་དང་འཕྲད༔ བག་སྐྱེལ་རྣམས་ནས་འདི་སྐད་ཟེར༔ དེར་བོབ་ཆང་
ལ་རོལ་ཞེས་ཟེར༔ དེ་བཞིན་ཆང་ལ་རོལ་བའི་ཚེ༔ བདག་གིས་རྟེན་་་་
འབྲེལ་བརྟགས་པ་ལས༔ ཁྱིམ་ཐབས་མོ་གྲོགས་བརྟེན་ནས་སུ༔ འཁོར་
བའི་ཆོས་ལ་སྤྱོད་དགོས་པའི༔ བརྡ་དང་ལྟས་སུ་གོ་བཞིན་སོང༔ ལོ་་་་
ཁྱིམ་དེ་ཡི་སྟོན་ར་བར༔ འཕགས་པ་འཇིག་རྟེན་དབང་ཕྱུག་གིས༔
ཞལ་གཟིགས་སྒྲུབ་ཐབས་མང་དུ་གསུངས༔ བུ་ཁྱོད་སྔོན་དུས་ལོ་བཅུ་་
- 53 -



བདུན༔ དུས་སུ་འཇམ་དཔལ་སྨྲ་སེང་བསྒྲུབས༔ ཞལ་གཟིགས་ལུང་་་
བསྟན་ཐོབ་ན་ཡང༔ རིལ་བུ་མཁའ་འགྲོའི་དབྱིངས་སུ་བསྡུས རྟེན་་་
འབྲེལ་དེ་ཙམ་མ་ལེགས་པས༔ ད་དུང་དེ་སྒྲུབ་ལ་འབད་ནས༔ སྔགས་
ཀྱི་ཕྲེང་བ་ཉི་ཤུ་གཅིག༔ ཉིན་བཞིན་བརྒྱ་ཕྲག་ཆག་མེད་དུ༔ བརྗོད་ན་
མགྲིན་པའི་རྩ་སྒོ་འབྱེད༔ ཚིག་དང་ཡི་གེའི་ཀློང་མཛོད་རྡོལ༔ རང་་་་
ལུས་ལྷ་རུ་མ་བསྐྱེད་ན༔ བཟླས་བརྗོད་བྱས་ཀྱང་འབྲས་མི་འབྱིན༔ དེ་
ལྟར་གནད་དང་མི་ལྡན་ན། ཚིག་སྐྱོན་འབབ་སྟེ་ཀུན་གྱིས་གཤེ༔ དོན་
དང་འགལ་ན་གཞན་ཐེ་ཚོམ༔ དུས་ངན་སྙིགས་མའི་རྟོག་གེ་བས༔ བྱིན་
རླབས་རྣོ་ནུས་བརྟགས་མི་ཤེས༔ ཚིག་ལ་བལྟས་ནས་གཤེ་སྐུར་་་་
འདེབས༔ ཁྱད་པར་ཐོབ་དང་གྲགས་པ་དང༔ ཆོས་བརྒྱད་ཆེ་བས་་་་་
བརྒྱན་པ་དང མིག་ལ་མཛེས་རྒྱན་ཅན་ཞིག་ལ༔ ཡོན་ཏན་མེད་ཀྱང་
ཀུན་གྱིས་འདུད༔ སྨོན་ལམ་ལས་ཅན་གཏེར་སྟོན་ནི༔ དབུལ་ཞིང་ཉམ་
ཆུང་དམན་ལ་འཁྲུངས༔ ཕལ་ཆེར་རི་ཁྲོད་བྲག་ཕུག་འགྲིམས༔ འགའ་
ཞིག་སྤྲང་པོའི་རིགས་ཚུལ་འཛིན༔ འགའ་ཞིག་ཁྱིམ་པ་འཆོལ་པོའི་་་་་་
ཚུལ༔ ཉམ་ཆུང་གདུལ་བྱ་རྗེས་འཛིན་ཕྱིར༔ ཆེ་བ་སྤང་ནས་དམན་ས་
འཛིན༔ སྨོན་ལམ་ལས་འབྲེལ་སྐྱེས་བུ་དང༔ འཕྲད་དགོས་ཕྱིར་ན་རྒྱལ་
ཁམས་ཀུན༔ ངེས་པ་མེད་པར་འགྲིམས་ཤིང་བསྒྲོད༔ སྐལ་ལྡན་སྐྱེས་བུ་
ཐབས་ཀྱིས་འདུལ༔ འབྲེལ་ཚད་ཐེག་ཆེན་ལམ་ལ་སྦྱོར༔ ཀུན་ཀྱང་་་་་་
བསྒྲུབ་པ་ལྷུར་ལེན་ཅིང༔ ནོར་དང་ཕྱུགས་ལ་སྲེད་པ་ཆུང༔ པད་་་་་
འབྱུང་ལ་གུས་མཆོད་ལ་དགའ༔ གདུལ་བྱའི་དོན་བྱེད་གཞན་དོན་ལ༔
དཀའ་ཚེགས་སྐྱོ་ངལ་མེད་པར་བརྩོན༔ སྔོན་ཡང་པད་འབྱུང་སྤྲུལ་པ་་
ཡིན༔ སྨོན་ལམ་ལས་ཅན་གཏེར་སྟོན་ཀུན༔ སྒྲུབ་ལ་བརྩོན་ཞིང་འཆད་
ལ་དགའ༔ གཞན་དོན་ཕྱོགས་མེད་གྲུབ་པ་སྟེ༔ གདུལ་བྱ་ཐུལ་ན་དེ་་་
ཡིས་ཐུལ༔ དེང་དུས་ལྔ་བརྒྱའི་སྙིགས་མ་འདིར༔ ཟོག་པོ་གཏེར་བརྫུ་
མང་པོ་ཡིས༔ ཚེ་འདིར་ཁེ་དྲག་ལོ་འདོད་བསྒྲུབ༔ ནོར་ལ་སྲེད་ཅིང་་་་
ཟས་ལ་རྔམས༔ སྒྲུབ་ལ་མི་བརྩོན་གཏོ་ཡས་སྤྱོད༔ གྲོང་ཡུལ་ཀུན་ཉུལ་
དལ་མེད་དུ༔ མི་ཚེ་རྙེད་འཚོལ་དག་ལ་གཟད༔ མཐོ་ལ་ངོ་སྲུང་དམན་
ལ་སྡང༔ འདོད་སྲེད་སྲང་ཁའི་ཁྱི་ལས་ཆེ༔ དེ་འདྲར་འབྲེལ་ཀྱང་དོན་
མེད་དུ༔ ལོང་བའི་དེད་དཔོན་ལྟ་བུར་ཟད༔ སྐལ་བ་བཟང་པོའི་སྐྱེས་
བུ་ཁྱོད༔ ཚེ་རབས་དུ་མའི་སྦྱང་སྟོབས་ཅན༔ རང་དོན་ཕུན་ཚོགས་་་་
སྔོན་སོང་ནས༔ གཞན་དོན་ཕྱོགས་མེད་དུས་ལ་བབ༔ རང་ལོ་སུམ་ཅུ་
ལ་བབ་ཚེ༔ ཧོར་ཟླ་བརྒྱད་པའི་ཚེས་དགུའི་ནུབ༔ རྨི་ལམ་དག་པའི་་་་
སྣང་ངོ་རུ༔ ཡེ་ཤེས་མཁའ་འགྲོ་མཚོ་རྒྱལ་མས༔ མ་ཀིའི་བུ་མོ་བསོད་་་
ནམས་མཚོ༔ ཕ་མ་རིགས་ཀྱིས་མི་མཛེས་ཀྱང༔ ཤ་ཟ་ཌཱཀྐིའི་སྤྲུལ་པ་་་་
ཡིན༔ ཁྱོད་ཀྱིས་མཛའ་མོར་བརྟེན་དང་ནི༔ སང་ཕོད་བསོད་ནམས་་་
སྟོབས་ལྡན་པའི༔ བུ་ཞིག་སྲིད་པ་དགའ་རབ་རྗེ སྨོན་ལམ་རྣམ་དག་
བཏབས་ཡོད་པས༔ གྲོགས་ངན་ཞིག་གིས་མ་བསྒྱུར་ན༔ ཁྱོད་བསྟན་ཉི་
མ་ཤར་བ་བཞིན༔ ཕྱོགས་རྣམས་ཀུན་ཏུ་ཁྱབ་ཀྱང་སྲིད༔ མིང་ལ་་་་་་
བསོད་ནམས་བསྟན་འཛིན(རྡོ་གྲུབ་འཇིགས་མེད་བསྟན་ཉི) ཐོགས༔ དེ་་་
ནས་ཡོས་བུའི་ལོ་ཁྱིམ་ལ༔ བུ་ཞིག་སྲིད་པ་གང་ལགས་ན༔ ཁྱི་ར་མགོན་
- 55 -
- 54 -



པོ་རྡོ་རྗེ་སྟེ༔ (ཚ་སྤྲུལ་པདྨ་རྡོ་རྗེ) ཁྱོད་ཀྱི་བསྟན་ལ་མི་དད་ན༔ ཕན་མེད་
གཞན་ལ་སྟེར་ན་ལེགས༔ དེ་ལ་སྲུང་མ་མི་དགྱེས་པའི༔ ལྟས་སུ་བསོད་
ནམས་སྙན་གྲགས་ཞན༔ བུད་མེད་ཞིག་དེ་བཙས་པ་ལས༔ སྡོད་ལོང་་
མེད་དེ་དབྱིངས་ལ་ཡལ༔ འདི་ནས་བྱང་གི་ཕྱོགས་ཆ་ན༔ བུ་མོ་སྨེ་བའི་
འཕྲེང་བ་ཅན་ མིང་ལ་སངས་རྒྱས་(རྐེ་བཟའ་སངས་རྒྱས་མཚོ)ཞེས་་་་་
གྲགས་པ༔ གཉན་མོ་སིདྡྷིའི་སྤྲུལ་པ་ལགས༔ ཁྱོད་ཀྱི་མཛའ་མོར་སྤྱོད་་་
དང་ནི༔ བུ་གཅིག་སྐྱེས་ཏེ་རྒྱལ་པོ་ཛ༔ ས་མོ་སྦྲུལ་གྱི་ལོ(མཁྱེན་སྤྲུལ་ཚང)
ལ་མཐོང༔ ཁྱོད་ཀྱི་བསྟན་ལ་སོ་ནམ་བྱེད༔ དེ་ནས་སང་ཕོད་ཡོས་བུའི་
ལོར༔ མེ་ལོང་རྡོ་རྗེ་རོལ་བའི་གར༔ བུ་གཅིག་བྱུང་(མི་ཕམ་རྡོ་རྗེ)སྟེ་་་
དངོས་མེད་ཀྱི༔ ལྷ་འདྲེའི་འགྲོ་དོན་འབྱུང་འགྱུར་ཅིང༔ ཆ་ལུགས་ཡ་
མ་ཟུང་དུ་སྟོན༔ ལྕགས་སྦྲུལ་ནག་པོའི་འཁྱིལ་ཁུག་ཏུ༔ རྨ་ཐོག་རིན་་་་
ཆེན་སྤྲུལ་པ་ལས༔ བུ་ཞིག་བྱུང་(དྲི་མེད་འོད་ཟེར)སྟེ་འགྲོ་དོན་ཡོད
དང་པོ་བསྟེན་དགོས་བུད་མེད་ཟུང༔ མཁའ་འགྲོ་དགྱེས་ཕྱིར་བརྟེན་པ་
ལས༔ མངའ་ཐང་སྙན་གྲགས་མི་འབྱུང་ཡང༔ ཟབ་ཆོས་མཐར་ཕྱིན་་་་
ཆེད་དུ་ལེགས༔ ཅེས་ཟེར་མི་སྣང་ནམ་མཁར་ཡལ༔ རང་ལོ་སུམ་ཅུ་རྩ་
གཅིག་ལོར༔ ཧོར་ཟླ་དང་པོའི་ཚེས་བཅུའི་ནུབ༔ སློབ་དཔོན་པྲ་ཆེན་་་
ཧསྟི་ཡིས༔ རྡོ་རྗེ་ཕུར་བའི་དབང་ལུང་གནང༔ ལོ་ཁྱིམ་དེ་ཡི་ས་ག་་་་
ཟླའི༔ ཉེར་ལྔའི་ནུབ་མོ་ཡེ་ཤེས་ཀྱི༔ མཁའ་འགྲོ་རྡོ་རྗེ་རྣལ་འབྱོར་མས༔
ཐུགས་སྒྲུབ་ཡེ་ཤེས་ཉི་མ་དང༔ གཅོད་ཀྱི་གདམས་པ་ཡོངས་རྫོགས་་་་
དང༔ ཁྲོས་མ་ནག་མོའི་སྒྲུབ་ཐབས་དང༔ དབང་ལུང་ཡོངས་སུ་རྫོགས་
- 56 -
པ་གནང༔ དེ་མཐར་ལུང་བསྟན་འགའ་ཞིག་གདམས མཐར་ཡང་་་་
ཡུལ་མེད་ངང་དུ་ཡལ༔ རང་ལོ་སུམ་ཅུ་རྩ་གཉིས་ལོར༔ སྟག་གི་ཟླ་བའི་
ཚེས་བཅུའི་ནུབ༔ ཨོ་རྒྱན་པདྨ་བདུད་འདུལ་གྱིས༔ ཞལ་གཟིགས་་་་་
རྫོགས་ཆེན་གདམས་པ་གནང༔ རང་ལོ་སུམ་ཅུ་རྩ་གསུམ་པའི༔ སྨིན་་
དྲུག་ཟླ་བའི་ཚེས་བཅོ་ལྔར༔ མཁའ་འགྲོ་སུ་ཀ་སིདྡྷི་ཡིས༔ བདུད་་་་་་
གཅོད་ཟབ་མོ་དང་འབྲེལ་བའི༔ སྒྲུབ་ཐབས་མན་ངག་མང་པོ་གནང
རང་ལོ་སུམ་ཅུ་རྩ་བཞིའི་དུས༔ རྒྱལ་གྱི་ཟླ་བའི་ཉེར་བདུན་ནུབ༔ སློབ་
དཔོན་ཧཱུཾ་ཆེན་ཀ་ར་ཡིས༔ བཀའ་བབས་ཆོས་ཀྱི་བདག་པོ་དང༔
འབྱུང་འགྱུར་ལས་ཅན་སློབ་མའི་ཚོགས༔ ལུང་དུ་བསྟན་ཅིང་སྨོན་ལམ་
བཏབ༔ དེ་ཉིད་བདག་ལ་ཐིམ་པར་སྣང༔ རང་ལོ་སུམ་ཅུ་རྩ་ལྔ་ལ༔
བབས་པའི་དབྱར་ཟླ་ར་བ་ཡི༔ ཚེས་ལྔའི་ནུབ་ལ་བབ་པའི་ཚེ༔ རྨི་ལམ་
ཉམས་ཀྱི་སྣང་ངོ་རུ༔ འཇམ་དཔལ་སྨྲ་བའི་སེང་གེ་དང༔ ཞལ་མཇལ་
འཇམ་དཔལ་རིགས་ལྔ་ཡི༔ ཕྱི་ནང་གསང་བའི་སྒྲུབ་ཐབས་ཀྱི༔ དབང་
ལུང་ཡོངས་སུ་རྫོགས་པ་གནང༔ སླར་ཡང་ལུང་བསྟན་ཞལ་གདམས་་་
གསུངས༔ རང་ལོ་སུམ་ཅུ་རྩ་དྲུག་དུས༔ མགོན་པོ་ཚེ་དཔག་མེད་པ་ཡི༔
ཞལ་གཟིགས་ཚེ་སྒྲུབ་དབང་ལུང་གནང༔ གཞན་ཡང་བདེ་ཆེན་ཞིང་་་
སྒྲུབ་ཀྱི༔ བསྐྱེད་དང་རྫོགས་རིམ་དུ་མ་གསུངས༔ ལོ་གྲངས་སོ་བདུན་་
ལ་བབ་ཚེ རྨི་ལམ་ཉམས་ཀྱི་སྣང་ངོ་རུ༔ འཕགས་མཆོག་ཐུགས་རྗེ་་་་
ཆེན་པོ་དང༔ ཞལ་མཇལ་གསུང་གི་བདུད་རྩི་ཐོབ༔ བླ་མེད་ལུགས་་་་་
དང་འབྲེལ་བ་ཡིས༔ ཉིད་ཀྱི་སྒྲུབ་ཐབས་རྣམ་ལྔ་ཡི༔ དབང་ལུང་་་་
– 57 -



ཡོངས་སུ་རྫོགས་པ་གནང༔ སྨོན་ལམ་གཏད་རྒྱ་ཡང་ཡང་མཛད༔
རང་ལོ་སུམ་ཅུ་རྩ་བརྒྱད་དུས༔ རྨི་ལམ་དག་པའི་སྣང་ངོ་རུ༔ ཨོ་རྒྱན་་
སྣང་སྲིད་ཟིལ་གནོན་དང༔ ཞལ་མཇལ་རིག་འཛིན་བླ་མ་ཡི༔ ཞི་དྲག་་
སྒྲུབ་ཐབས་མང་པོ་ཡི༔ དབང་ལུང་གདམས་པ་མང་དུ་གནང༔ ལོ་་་་
གྲངས་སུམ་ཅུ་རྩ་དགུའི་དུས༔ ཨོ་རྒྱན་གཏེར་བདག་རྒྱལ་པོ་དང༔
ཞལ་མཇལ་བཀའ་སྲུང་དྲེགས་ཚོགས་ཀྱི༔ སྒྲུབ་ཐབས་ལུང་དང་སྲོག་་་
གཏད་གནང༔ ལོ་གྲངས་བཞི་བཅུ་ལ་བབ་ཚེ༔ འོད་གསལ་ཉམས་ཀྱི་་
སྣང་ཆ་ལ༔ གྲུབ་ཆེན་ས་ར་ཧ་པ་དང༔ ཞལ་མཇལ་ནམ་མཁའ་མཛོད་
ཀྱི་སྐོར༔ དབང་ལུང་ཡོངས་སུ་རྫོགས་པ་གནང ལོ་གྲངས་བཞི་བཅུ་
རྩ་གཅིག་དུས༔ མཁའ་འགྲོ་ཡེ་ཤེས་དཔལ་འབར་མས༔ འགྲོ་ཞིང་སྡོད་
པའི་ལུང་མང་བསྟན༔ ལོ་གྲངས་བཞི་བཅུ་རྩ་གཅིག་དུས༔ མཁའ་འགྲོ་
སུ་ཀ་སིདྡྷི་ཡིས༔ བདུད་གཅོད་ཟབ་མོའི་རྒྱུད་ཀྱི་སྡེ བཅུ་བདུན་རྒྱུད་
བསྟན་འདི་དག་ཀུན༔ སྟོན་ཡུལ་སྣོད་ལྡན་ཉུང་ན་ཡང༔ རྟེན་འབྲེལ་
ཙམ་དུ་བསྟན་ཅེས་ཟེར༔ ལོ་གྲངས་བཞི་བཅུ་རྩ་གཉིས་ལོར༔ མཁའ་་
འགྲོའི་གསང་མཛོད་བདག་མོ་ཡིས༔ ཁྱོད་ཉིད་ས་ར་ཧ་པ་སྟེ བཤད་
པ་ཚིག་གི་ལམ་མ་ལྟོས༔ ཆོས་ཀུན་ཁུང་དུ་ཆུད་ལགས་ཀྱང༔ བུ་སློབ་་་
ཡིད་ཆེས་བསྐྱེད་པའི་ཕྱིར༔ རྡོ་རྗེ་འཆང་དང་འཕྲད་དགོས་ཟེར༔ དེ་་
མ་ཐག་ཏུ་རྡོ་རྗེ་འཆང༔ མདུན་གྱི་ནམ་མཁར་ལྷགས་ནས་སུ༔ རྒྱུད་སྡེ་
ཁོང་སྙིང་ཕྱུངས་པས་ཆོས༔ འཁོར་འདས་སྟོང་ཉིད་ཆེན་པོ་རུ༔ བྱང་་
ཆུབ་རོལ་པ་མངོན་གྱུར་ནས༔ ལྷུན་གྲུབ་རོལ་བ་མངོན་བྱེད་ན༔ རྒྱུད་
སྡེའི་ཁོང་སྙིང་ཕྱུངས་པ་སྟེ༔ ཞེས་ཟེར་ཡལ༔ དེ་ནས་བཞི་བཅུ་རྩ་་་་
གསུམ་དུས༔ མཁའ་འགྲོ་རྡོ་རྗེ་རྣལ་འབྱོར་མས༔ འོག་མིན་ལྷུན་གྲུབ་་
ཞིང་དུ་ཁྲིད༔ སྟོན་པ་ཉི་མའི་སྙིང་པོ་ཡིས༔ རིགས་སྔགས་ངན་སྔགས་
མི་འདྲ་བའི༔ རིགས་ནི་བརྒྱ་དང་བརྒྱད་ཅུ་གནང ལོ་གྲངས་བཞི་་་་
བཅུ་རྩ་བཞིའི་མཐར༔ བྱིས་པ་གཞོན་ནུ་རྣམ་རྒྱལ་དང༔ མཇལ་ནས་
དབང་སྡུད་མན་ངག་གནང༔ རང་ལོ་བཞི་བཅུ་རྩ་ལྔའི་དུས༔ མཁའ་་
འགྲོ་སྣང་མཛད་དབང་མོ་ཡིས༔ འགྲོ་ཕྱོགས་བྱ་བའི་ལུང་བསྟན་་་་་་
གནང༔ བཞི་བཅུ་རྩ་དྲུག་ལ་བབ་ཚེ༔ འོག་མིན་རྣམ་མཛེས་ཞིང་་་་་་
ཁམས་ནས༔ ཡེ་ཤེས་ལྷ་མོ་དབྱངས་ཅན་མས ནོར་གྱི་སྒྲུབ་ཐབས་་་་
མང་དུ་གསུངས༔ བུ་ཁྱོད་ཚེ་གེགས་ལ་ཐུག་ཉེ༔ ཚེ་བསྲིངས་ནོར་་་་་
འཕེལ་སྙན་གྲགས་དང༔ སྲས་སྨེའི་ཕྱིར་དུ་ནོར་རྒྱུན་མའི སྤྲུལ་པ་ཀ་
ཡི་མིང་ཅན་དེ༔ སྨུག་པོ་གདུང་གི་རིགས་ལ་ཡོད༔ ཁྱོད་ཀྱིས་རིགས་་་
མར་བསྟེན་མཛོད་དང༔ བསྟན་ལ་ཕན་ཐོག་དཔག་མེད་འབྱུང༔ ཞེས་
སོགས་ལུང་བསྟན་དུ་མ་གསུངས༔ རང་ལོ་བཞི་བཅུ་རྩ་བདུན་དུས
ཨོ་རྒྱན་མཚོ་སྐྱེས་རྡོ་རྗེ་མཇལ༔ དབང་ལུང་གདམས་པ་མང་དུ་་་་་
གསུངས༔ རྡོ་རྗེ་གསུམ་གྱི་བྱིན་རླབས་ཐོབ༔ རང་ལོ་བཞི་བཅུ་རྩ་་་་
བརྒྱད་དུས རྨི་ལམ་དག་པའི་སྣང་ངོ་རུ༔ རྒྱ་གར་གངས་དཀར་ཏེ་སེ་
ནས༔ བདེ་མཆོག་འཁོར་ལོའི་དཀྱིལ་འཁོར་དང༔ མཇལ་ཏེ་ཉིད་ཀྱི་་་
སྒྲུབ་ཐབས་དང༔ བདུད་རྩི་འཁྱིལ་བའི་སྒྲུབ་སྐོར་གྱི༔ དབང་ལུང་་་་་
ཡོངས་སུ་རྫོགས་པ་ཐོབ༔ ལོ་གྲངས་བཞི་བཅུ་རྩ་དགུའི་དུས༔ འོག་་་་
- 59 -
- 58 -



མིན་བདེ་ལྡན་བཀོད་ཞིང་དུ༔ སྟོན་པ་རྡོ་རྗེ་འཆང་ཆེན་དང༔ མཇལ་
ཏེ་སྒྲུབ་པ་བཀའ་བརྒྱད་དང༔ ཁྱུང་སྒྲུབ་དྲུག་ཕྱག་དབང་ལུང་བཅས༔
ཡོངས་སུ་རྫོགས་པ་གནང་བ་ཐོབ༔ ལོ་གྲངས་ལྔ་བཅུ་ལ་བབ་ཚེ༔ ལྕང་
ལོ་ཅན་གྱི་གནས་མཆོག་ཏུ༔ གསང་བདག་ཕྱག་ན་རྡོ་རྗེ་དང༔ ཞོལ་་་
མཇལ་རྫོགས་ཆེན་གདམས་པ་དང༔ མཁའ་འགྲོའི་སྒྲུབ་ཐབས་མང་པོ་
ཐོབ༔ རང་ལོ་ལྔ་བཅུ་རྩ་གཅིག་དུས༔ གྲུབ་ཆེན་ཧཱུྃ་ཀ་ར་དང་མཇལ༔
མྱུར་ལམ་ཐོད་རྒལ་གདམས་པའི་སྐོར༔ འདྲ་མིན་བདུན་ཕྲག་གནང་བ་
ཐོབ༔ ཁྱོད་ཀྱི་གདུང་རྒྱུད་འདི་རྣམས་ལ༔ གདམས་པའི་བརྒྱུད་ཟམ་མ་
ཆད་ན༔ རིག་འཛིན་རྣལ་འབྱོར་ཤ་སྟག་འབྱུང༔ ཞེས་གསུངས་སྨོན་་་་
ལམ་མང་དུ་བཏབས༔ ཨཱ ཡིག་མཐིང་ནག་དགུ་ཕྲག་གཅིག༔ གནང་
ནས་ཟོས་ཞིག་མི་བརྗེད་གཟུང༔ འཐོབ་བོ་གསུང་བཞིན་ཇུར་མིད་་་་་
བཏང༔ རང་ལོ་ལྔ་བཅུ་རྩ་གཉིས་དུས༔ སློབ་དཔོན་ནམ་མཁའི་སྙིང་
པོ་ཡིས༔ ཞལ་གཟིགས་བདག་ལ་འདི་སྐད་ཟེར༔ བུ་ཁྱོད་ང་ཡི་གདུང་
རྒྱུད་དེ མན་ངག་གཅེས་ནོར་སྟེར་གྱིས་ཉོན༔ སྐྱེ་མེད་དྭངས་གསལ་་
ནམ་མཁའ་ལ༔ རྟེན་འབྲེལ་སྲིད་པའི་ཆོས་སོ་ཅོག མེད་བཞིན་སྣང་
སྟེ་དབྱིངས་སུ་འཇིག༔ འདི་ཡི་གནས་ལུགས་ཡིན་ལུགས་ཀུན༔ ཚུལ་་་
བཞིན་རྟོགས་ནས་མངོན་གྱུར་པ༔ རྒྱུད་སྡེ་འབུམ་ཕྲག་དྲུག་ཅུ་ཡི༔
སྙིང་ཕྱུངས་ལག་མཐིལ་བཀྲམ་ནས་སུ༔ ཚ་བོ་ཁྱོད་ལ་གཏད་དོ་ཟུངས༔
ཅེས་སོགས་གདམས་པ་མང་དུ་གསུངས༔ རང་ལོ་ལྔ་བཅུ་རྩ་གསུམ་་་་
དུས༔ འཕགས་མཆོག་ཐུགས་རྗེ་ཆེན་པོ་ཡིས༔ མངོན་སུམ་ཞལ་་་་་
གཟིགས་འདི་སྐད་གསུངས༔ ཁྱོད་ཀྱི་བུ་ཆུང་དྲི་མེད་འོད༔ རྒྱལ་སྲས་་
དྲི་མེད་འོད་ཟེར་ལགས༔ བུ་ཆུང་མི་ཕམ་རྡོ་རྗེ་འདི༔ ཀོང་སྨྱོན་སྦས་་་་
པའི་རྣལ་འབྱོར་ཡིན༔ བུ་ཆུང་འཛམ་གླིང་དབང་གི་རྒྱལ༔ ཆོས་རྒྱལ་་་
ཁྲི་སྲོང་ལྡེའུ་བཙན་ཏེ༔ འཛམ་གླིང་གེ་སར་རྒྱལ་པོ་ལགས༔ བུ་ཆུང་ཀི་
པོ་བྱ་བ་དེ༔ རྒྱལ་པོ་ཛ་ཡི་རྣམ་འཕྲུལ་ལགས༔ ཆོས་རྒྱལ་མུ་རུབ་བཙན་
པོ་ཡིན༔ བུ་ཆུང་པད་མ་རྡོ་རྗེ་དེ༔ གཏུམ་དྲག་མར་བ་ལོ་ཙཱ་ཡིན༔ བུ་་
ཆུང་ནམ་མཁའ་འཇིགས་མེད་ནི༔ སེམས་དཔའ་ང་ཡི་སྤྲུལ་པ་ཡིན༔
བུ་ཆུང་རྡོ་རྗེ་དགྲ་འདུལ་ནི༔ ཕྱག་ན་རྡོ་རྗེའི་སྤྲུལ་པ་ལགས༔ བུ་ཆུང་་་
ལྷ་ཆེན་སྟོབས་ལྡན་ནི༔ ལྷ་བུ་ཚངས་པ་གདོང་བཞི་སྟེ༔ ཕུར་བ་རྡོ་རྗེ་
གཞོན་ནུ་ཡིན༔ དེ་དུང་ཕྱག་ན་རྡོ་རྗེ་དང༔ འཇམ་དབྱངས་སྤྲུལ་པ་་་་
ཟུང་དུ་འབྱུང༔ དབང་ཕྱུག་ཆེན་པོའི་སྤྲུལ་པའི་བུ༔ འབྱུང་འགྱུར་དམ་
སྲིས་བྱུང་མ་སྟེར༔ འབྱུང་ན་སྣང་སྲིད་དབང་བསྒྱུར་གྱི༔ རྟེན་འབྲེལ་་
སྣ་ཁ་དེ་ཙམ་མོ༔ ད་སྔོན་མས་མངལ་ཞུགས་ནའང༔ ཁྱོད་དང་སྐད་་་་
ཅིག་འབྲལ་མ་མྱོང༔ ད་ནི་ཁྱོད་ཀྱི་སེམས་ལ་འཇུག༔ ལེགས་ཉེས་སྨྲ་རྒྱུ་
འོང་མིན་གྱིས༔ ཁྱོད་ཀྱི་ཆོས་བདག་སྐྱེས་བུ་རྣམས༔ བསྟན་པ་འཛིན་་
ན་ལེགས་པ་ལ༔ གཞན་དུ་གྱུར་ན་བར་ཆད་མང༔ ཟབ་ཆོས་བསྟན་ལ་
སོ་ནམས་དང༔ ལས་ཀ་བྱས་ན་དུས་གསུམ་དགེ ཞེས་གསུང་ཆོས་ཀྱི་
དབྱིངས་སུ་ཡལ༔ རང་ལོ་ལྔ་བཅུ་རྩ་བཞིའི་དུས༔ མཁའ་འགྲོ་ཡེ་ཤེས་
མཚོ་རྒྱལ་གྱིས༔ ཞལ་ངོམས་ཆོས་བདག་སྐྱེས་བུའི་ཚོགས༔ ལུང་དུ་་་་་
བསྟན་ཚུལ་ཡི་གེ་ལ༔ འཛེམ་ནས་འདི་རུ་མ་སྨྲོས་སོ༔ ཆོས་གཏེར་བརྒྱ་
- 60 -
- 61
-



དང་བཅུ་དགུ་བསྟན༔ རང་ལོ་ལྔ་བཅུ་རྩ་བཞིའི་དུས༔ གལ་ཆེན་དག་
སྣང་ཆེར་མང་བྱུང༔ ལྔ་བཅུ་རྩ་ལྔ་ལ་བབ་ཚེ༔ མཁའ་འགྲོ་རྡོ་རྗེ་ཀུན་་
གཟིགས་མས༔ བསྟན་པ་སྤྱི་ཡི་ལུང་བསྟན་བཤད༔ ལྔ་བཅུ་རྩ་དྲུག་ལ་
བབ་ཚེ༔ མཁའ་འགྲོ་ཀུན་མཁྱེན་ཡེ་ཤེས་མས༔ གང་ཟག་རབ་ཀྱི་ལུང་་
བསྟན་གནང༔ ལྔ་བཅུ་རྩ་བདུན་ལ་བབ་ཚེ༔ མཁའ་འགྲོ་རྡོ་རྗེ་བདུད་
འདུལ་མས༔ ནག་པོ་བདུད་སྤྲུལ་འབྱུང་འགྱུར་བསྟན༔ ལྔ་བཅུ་རྩ་་་་་
བརྒྱད་ལ་བབ་ཚེ༔ རིག་འཛིན་རྡོ་རྗེ་གྲགས་པ་ཡིས༔ འཇའ་ལུས་རིག་
འཛིན་བཅོ་བརྒྱད་ཀྱི༔ མིང་རུས་ལུང་བསྟན་ལེགས་སུ་བཀོད༔ ལྔ་བཅུ་
རྩེ་དགུ་ལ་བབ་ཚེ༔ མཁའ་འགྲོ་ཁྲོས་མ་ནག་མོ་ཡིས༔ ང་སྒྲུབ་ང་དང་་་
གཉིས་མེད་དུ༔ གྱུར་བའི་སྐྱེས་བུ་ལྔ་བརྒྱ་འབྱུང༔ ཅེས་གསུངས་ནམ་་
མཁའ་རྣམ་དག་ཏུ༔ དབྱིངས་ལ་དབྱིངས་ཞུགས་ཆམ་བརྡལ་ཡན
རང་ལོ་དྲུག་ཅུ་ལ་བབ་ཚེ༔ ཆོས་སྐུ་སྟོན་པ་རྡོ་རྗེ་འཆང༔ མི་མིན་རང་
སྣང་སྟོན་པ་དང མཇལ་ནས་ཆོས་དང་སྲིད་པ་ཡི༔ བྱ་བྱེད་མང་དུ་་་
བསླབ་པ་བྱུང ཁྱོད་ཀྱི་སློབ་ཆེན་ཀ་བ་བཞིའི༔ ཤར་གྱི་ཀ་ཆེན་ཆོས་རྡོ་
རྗེ རིགས་རུས་ངན་པའི་བྱེད་ལས་ཀྱི༔ ཁྱོད་ཀྱི་བཀའ་དང་འགལ་་་་
ནའང༔ དྲུག་ཅུ་རྩ་གཅིག་ལོ་ཁྱིམ་ལ༔ ཁྱོད་ཀྱི་དྲུང་དུ་སླེབས་པའི་ཚེ
སེལ་མེད་དགའ་མཉེས་གནང་སྦྱིན་དང༔ རང་གཞན་དགའ་བདེའི་་༌་
དོན་གཅིག་ཡོད༔ ཅེས་ཟེར་ནམ་མཁའི་དབྱིངས་སུ་ཡལ༔ རང་ལོ་དྲུག་
ཅུ་རྩ་གཅིག་དུས༔ ཆོས་སྐུ་རྡོ་རྗེ་འཆང་དང་མཇལ༔ ཐབས་ཤེས་ལྟོ་་་
སྦྱོར་གདམས་པ་གནང ཁྱོད་ཀྱི་བུ་སློབ་འབངས་གྱུར་ལ༔ འཇའ་ལུས་
རིག་འཛིན་ཆེན་པོ་དང༔ གྲོལ་བའི་སར་སླེབས་མང་པོ་འབྱུང༔ ངས་་
ཀྱང་སྨོན་ལམ་སྟོབས་དྲན་གསུངས༔ ཕྱག་མཐིལ་སྤྱི་བོར་བཞག་ནས་་་
སུ སྨོན་ལམ་གསུང་ནས་དབྱིངས་སུ་ཡལ༔ དྲུག་ཅུ་རྩ་གཉིས་ལ་བབ་
ཚེ༔ སླར་ཡང་ཨོ་རྒྱན་ཆེན་པོ་དང༔ ཞལ་མཇལ་དབང་སྐུར་ལུང་བསྟན་
རིགས༔ མང་དུ་གསུངས་ཏེ་དབྱིངས་སུ་ཡལ༔ དྲུག་ཅུ་རྩ་གསུམ་ལ་་་་
བབ་ཚེ༔ ཡེ་ཤེས་མཁའ་འགྲོ་བདུད་འདུལ་མས༔ དབང་དང་གདམས་
པ་མང་དུ་གསུངས༔ མཐར་ཡང་ལུང་བསྟན་རིགས་མང་གདམས
དྲུག་ཅུ་རྩ་བཞི་ལ་བབ་ཚེ༔ རིག་འཛིན་རྡོ་རྗེ་ཐོད་པ་དང༔ མཇལ་ནས་
དག་སྣང་སྐོར་ཚོ་གསུམ༔ ས་གཏེར་དང་བཅས་ཡོངས་རྫོགས་ཀྱི༔
དབང་དང་ལུང་རྣམས་ཚང་བར་གནང༔ ད་སྔོན་རང་རིག་རྩལ་ཤར་་
ལ༔ དབང་འབྱོར་ངང་གིས་རྫོགས་མོད་ཀྱང༔ ཡིད་ཆེས་ཕྱིར་ན་དེ་ཀ་
ཡིན༔ ཞེས་གསུངས་བདག་ལ་ཐིམ་པར་གནང༔ དེ་ལྟར་ལོ་ཡི་གྲངས་་
བཞིན་དུ༔ དག་སྣང་སྣ་རེ་བཀོད་པའི་དོན༔ དད་ལྡན་སློབ་མས་ནན་
སྐུལ་བའི༔ ངོ་བཟློག་མ་ནུས་དེ་ཙམ་བྲིས༔ དག་སྣང་བྱུང་བ་ཐམས་་་
ཅད་ཀུན༔ བརྗོད་ན་དགོས་པ་ཆུང་བ་དང༔ ཤོག་གུ་དྲོན་དུ་དོགས་་་་
པའི་ལན མདོ་ཙམ་ལས་ནི་མ་བཤད་དོ༔ ཞེས་པ་འདིའང་ཐོག་མར་
སློབ་བུ་བརྒྱ་ཕྲག་ཙམ་གྱིས་ནན་ཆེར་བསྐུལ་བ་ལ་བརྟེན་ནས་སྟོད་ཆ་
ཙམ་བྲིས་ཟིན་རྗེས་བླ་མ་ཨོ་རྒྱན་རང་ཤར་གྱི་ངོར་ཡོངས་སུ་རྫོགས་་་་
པར་ཁྲག་འཐུང་བདུད་འཇོམས་རྡོ་རྗེས་བཀོད་པ་ཡོངས་སུ་དགེ་བར་
གྱུར་ཅིག དགེའོ༔ དགེའོ༔ དགེའོ༔
- 62
- 63 -



གཏེར་ཆེན་བདུད་འཇོམས་རྡོ་རྗེའི་རྟོགས་བརྗོད་འབྲིང་པོ་ཞལ་
གསུངས་མ་འདི་ཡང་གདོལ་བའི་བན་དེ་ཁྲོ་རྒྱལ་རྡོ་རྗེས་ལ་སྟོད་བསྐལ་
བཟང་དགོན་དུ་གཏེར་སྟོན་ཉིད་ཀྱི་ཕྱག་དཔེ་ལས་བསྡུས་ཤིང་ཞུས་ཏེ་
གཏན་ལ་ཕབ་པའོ། །
༄༅༔ གསང་བའི་རྣམ་ཐར་ཅུང་ཟད་བཤད་པ་
ཡེ་ཤེས་ཌཱཀྐིའི་དྲིས་ལན་བཞུགས་སོ༔
༄༅༔ ཨ་ཧོ༔ ང་ངོ་ཁྱོད་ཀྱིས་ཨེ་མ་ཤེས༔ ང་ངོ་ཁྱོད་ཀྱིས་མ་ཤེས་
ན༔ གནས་ཡུལ་དུར་ཁྲོད་ཀུན་རྒྱུ་མོ༔ ཅིར་སྣང་ཅང་བྱེད་སྒྱུ་མ་མཁན
ཚུལ་ལ་ངེས་ཤིང་མིང་ཡང་སྟོང༔ འཁོར་བ་ང་ཡིན་སངས་རྒྱས་ང༔
གཉིས་སུ་མེད་པའི་དབྱིངས་ཆེན་མོ༔ གཙོ་མོ་ཨེ་ཀ་ཛ་ཌི་ཡིན༔ རབ་ཞི་
གདོད་མའི་སངས་རྒྱས་སྟོན༔ ཁྲོས་ན་སྲིད་པ་ལེགས་ཉེས་ངོམས ཟོས་
ན་འཁོར་འདས་ལྟོ་རུ་བྲུབ༔ བཀྲེས་ཚེ་ཐམས་ཅད་སྟོང་པར་བཤིགས
སྐོམ་དུས་ཅི་མིན་མཉམ་པ་ཉིད༔ སུས་ཀྱང་འདི་ཡི་ལ་མ་ཟློས༔ ལ་བཟླ་
བ་དག་འཁྲུལ་བར་འཕྱན༔ རང་ལས་གཞན་མིན་འཇུག་པའི་སྒོ༔ སོ་་་
སོར་སྣང་བ་མང་པོ་དག གང་ནས་བགྲོད་ཀྱང་ང་ཡི་ཀློང༔ དེ་ལྟར་་་
ཁྱབ་བདག་ཆེན་མོ་ང༔ མཚན་མ་བྲལ་བའི་ཀློང་ཡངས་ལས༔ ཐབས་་
ཀྱི་གཟུགས་སུ་བརྫུ་བའི་ཆེད༔ ཁྱོད་ཀྱི་རང་ཆེ་ཇི་ལྟ་བུ༔ གླུ་དབྱངས་་་
སྙན་པས་བསྐུལ་གྱིས་སྩོལ༔ ཅེས་གསུངས་ལན་དུ་གླུ་འདི་བླངས༔ ཀྱི་
ཧོ་འཁོར་འདས་སྤྱི་རྗེ་མོ༔ ང་ནི་གདོད་ནས་ཡེ་སངས་རྒྱས༔ འཁོར་་་་
འདས་དག་མཉམ་ཆེན་པོའི་དབྱིངསཿ སྐྱོན་ཡོན་གཞན་གྱིས་བསྒྱུར་དུ་
མེད༔ ཁྱབ་བདག་ཀུན་ཏུ་བཟང་པོ་ཡིན༔ ཆོས་དབྱིངས་གཡོ་མི་ཤེས་་
པ་དང༔ མཚན་མ་རིས་ཆད་མ་གྲུབ་པའི༔ སྐུ་དང་ཡེ་ཤེས་རང་བྱུང་བ༔
- 65 -



ང་ནི་རྣམ་པར་སྣང་མཛད་ཡིན༔ ལྷུན་འགྲུབ་བདེ་ཆེན་རོལ་བའི་རྩལ༔
གང་གིས་མ་བཅོས་རང་གྲོལ་གྱི༔ ཡེ་ཤེས་རྡོ་རྗེས་སྒྲིབ་གཉིས་བཅོམ༔
ང་ནི་ཕྱག་ན་རྡོ་རྗེ་ཡིན༔ ཆོས་ཉིད་སྤྲོས་མཐའ་བྲལ་བའི་གདངས༔
གདུལ་བྱའི་མོས་ངོར་ཆུ་ཟླ་གར༔ ཡེ་ཤེས་སྒྱུ་མའི་སྐུར་སྣང་བ༔ ང་ནི་་
པདྨ་འབྱུང་གནས་ཡིན༔ མི་ཤིགས་རྡོ་རྗེའི་གདངས་ཆེན་གྱིས༔ ཀུན་་་་
རྟོག་བདུད་ཀྱི་དཔུང་ཚོགས་བཅོམ༔ ཡེ་ཤེས་རྔམས་པའི་དབྱིངས་ལས་
ཁྲོས༔ ང་ནི་ཞེ་སྡང་རྡོ་རྗེ་ཡིན༔ དོན་གྱི་ཡིན་ལུགས་དེ་ལྟར་ལགས
ཡང་ཅིག་གསོན་དང་ཌཀྐི་མ༔ རེ་ཞིག་སྒྱུ་མའི་སྣང་ཆ་ལ༔ རང་ལོ་་་་་
བརྒྱད་ཀྱི་གོང་ཐོག་ནས༔ ཆོས་ཉིད་བདེན་པ་མཐོང་བའི་ལྟས༔ སྲིད་་
པའི་རཀྟའི་རྦ་ཀློང་དུ༔ མཐོང་ནས་གཏིང་མཐའ་དཔག་མ་ནུས
འཇིགས་སྐྲག་བཟོད་མེད་ཡུན་རིང་ཤར༔ དེ་མཐར་དེ་ཡིས་རྐྱེན་བྱས་་
ནས༔ སྣང་སྲིད་རང་སྣང་ཉིད་དུ་གོ༔ རང་ལོ་བཅུ་ཡི་གོང་ཐོག་ཏུ༔ ཨོ་
རྒྱན་མཚོ་སྐྱེས་རྡོ་རྗེ་དང༔ མཇལ་ནས་འཁོར་བ་ཡོངས་གྲོལ་གྱི༔
དབང་སྐུར་བྱིན་རླབས་གནང་བ་ཐོབ༔ ཆེ་མཆོག་རྡོ་རྗེ་གྲོ་ལོད་ཀྱིg
མཆོག་གི་སྤྲུལ་པ་ལུང་དུ་བསྟན༔ དེ་འོག་རང་སྣང་དག་པའི་ངོར༔
ཡང་ཡང་པད་འབྱུང་རྗེ་དང་མཇལ༔ སྨིན་གྲོལ་ཟབ་རྒྱས་དབུགས་་་་
ཕྱུངས་ནས༔ སྐད་ཅིག་མི་འབྲལ་ཞལ་གྱིས་བཞེས༔ དེ་འོག་ཡེ་ཤེས་་་་
མཁའ་འགྲོ་མས༔ མཐིང་གི་མེ་ལོང་གཡའ་བྲལ་དུ༔ ཡུངས་འབྲུ་བཅུ་་་
གསུམ་བླུགས་ནས་སུ༔ སྐྱེས་མཆོག་རྡོ་རྗེ་གྲོ་ལོད་ཁྱོད༔ ཡེ་ཤེས་ཐུགས་
ཀྱི་མེ་ལོང་འདི༔ སྙིང་ལ་འཆོངས་ཤིག་ཤེར་དབང་ཡིན༔ ཡུངས་འབྲུ་
དཔའ་བོ་བཅུ་གསུམ་འདི༔ མི་ཚེ་འདི་ཡི་སྨད་ཅིག་ན༔ ཚེ་འདིར་རྡོ་རྗེ་
འཆང་དངོས་ཀྱི གོ་འཕང་མངོན་གྱུར་བུ་སློབ་འབྱུང༔ དེ་འོག་བར་་་
སྐབས་རྨི་ཉམས་ངོར༔ རྒྱལ་དང་རྒྱལ་སྲས་དུ་མར་མཇལ༔ ཁྱད་པར་་
འཇམ་དཔལ་དབྱངས་དང་མཇལ༔ མདོ་རྒྱུད་ཟབ་མོའི་བཀའ་གཏད་
ཐོབ༔ རང་སྣང་དོན་གྱི་འོག་མིན་དུ༔ ཆེ་མཆོག་རྡོ་རྗེ་གྲོ་ལོད་ཀྱིས༔
གཉིས་སུ་མེད་པར་བྱིན་གྱིས་བརླབས༔ རང་སྣང་དག་པ་མཁའ་སྤྱོད་་
དུ༔ མཆོག་གི་རིག་འཛིན་བརྒྱ་དང་མཇལ༔ བསྒྲུབ་སྡེ་བརྒྱད་ཀྱི་བཀའ་
དབང་ཐོབ༔ རང་སྣང་ཟངས་མདོག་དཔལ་རི་ནས༔ གྲུབ་ཆེན་བརྒྱ་་་་
དང་ཁྱད་པར་དུ༔ རིག་འཛིན་ཧཱུཾ་ཆེན་ཀ་ར་ཡིས༔ གསང་སྔགས་རྒྱུད་
སྡེའི་དཀྱིལ་འཁོར་དུ༔ དབང་བསྐུར་བཀའ་ཡི་གཏད་རྒྱ་ཐོབ༔ རང་་་་
སྣང་པདྨ་འོད་ཀྱི་ཀློང༔ དྲི་མེད་འོད་ཟེར་འཇིགས་མེད་གླིང༔ གྲུབ་་་་
དབང་ཀུན་བཟང་གཞན་ཕན་པ༔ ཡེ་ཤེས་སྒྱུ་མའི་སྐུ་དང་མཇལ༔
སྙིང་ཐིག་ཟབ་མོའི་གཏད་རྒྱ་ཐོབ༔ འོད་གསལ་སྒྱུ་འཕྲུལ་དྲྭ་བའི་ཀློང༔
གསང་བདག་ཕྱག་ན་རྡོ་རྗེ་ཡིས༔ གསང་ཆེན་རྒྱུད་སྡེའི་ཡང་བཅུད་་་་་
གདམས༔ སྐྱེས་མཆོག་ཁྱོད་དང་གསང་བདག་ང༔ གཉིས་སུ་མེད་པའི་
རྡོ་རྗེའི་ཚིག༔ བརྒྱུད་པ་ཚིག་གསུམ་ཚུན་ཆད་དུ༔ གདམས་པའི་ཟབ་་
རྒྱ་མ་ཆད་ན༔ འཇའ་ལུས་རིག་འཛིན་བརྒྱ་ཕྲག་འབྱུང༔ ཞེས་གསུངས་
གཟུང་འཛིན་རང་གྲོལ་གྱི༔ གདམས་ངག་ཟབ་མོའི་བཀའ་དབང་་་་་་
བསྐུར༔ སླར་ཡང་རང་སྣང་བདེ་ཆེན་ཞིང༔ འོད་གསལ་སྤྲུལ་བའི་ཕོ་་
བྲང་ནས༔ གྲུབ་མཆོག་དགའ་རབ་རྗེ་དང་མཇལ༔ སངས་རྒྱས་དེ་ཡི་
- 66 -
- 67 -



༩8
}8
ཞལ་སྔ་ནས༔ ཉོན་ཅིག་བདུད་འཇོམས་གྲོ་ལོད་རྩལ༔ གསང་ཆེན་་་་་
མངའ་བདག་རྒྱལ་པོ་ཛ༔ ཁྱོད་ཀྱི་བུར་སྤྲུལ་བསྟན་འགྲོ་གསོ༔ སྙན་་་་
དང་གྲགས་པས་ས་གསུམ་འགེངས༔ བདུད་ཡུལ་མུན་པའི་གླིང་དགུ་་་
འཇོམས༔ ང་ཉིད་ཁྱོད་ཀྱི་བུ་རུ་སྤྲུལ༔ སྡེ་བརྒྱད་དྲེགས་པའི་སྲོག་་་་
འཕྲོག་ནས༔ དངོས་མེད་ལྷ་འདྲེའི་འགྲོ་དོན་བྱེད༔ གསང་སྔགས་་་་་
བསྟན་པའི་ཉི་གཞོན་བྱེད༔ ཤྲཱི་སེང་ཁྱོད་ཀྱི་བུ་རུ་སྤྲུལ༔ འོད་གསལ་་
བསྟན་པའི་བ་དན་བསྒྲེངས༔ འཁོར་ཚོགས་བཅུ་ཕྲག་ལྔ་བརྒྱ་འདྲེན༔
སྙིང་ཐིག་བསྟན་པའི་སྡོང་པོ་འཛུགས༔ གཡུ་སྒྲ་ཁྱོད་ཀྱི་ཚ་བོར་སྤྲུལ༔
ཟབ་གཏེར་མཛོད་ཀྱི་ལྡེ་མིག་བྱེད༔ ཁྱོད་ཀྱི་གདུང་བརྒྱུད་མ་སྟོང་བར༔
རིག་འཛིན་དམ་པའི་རྒྱུན་མི་འཆད༔ ཅེས་གསུངས་ལུང་བསྟན་དབང་
ཡང་བསྐུར༔ གཞན་ཡང་རང་སྣང་དག་པའི་ངོར༔ ཡེ་ཤེས་སྒྱུ་མའི་་་་
སྣང་ཆ་རུ༔ སངས་རྒྱས་བྱང་སེམས་མཁའ་འགྲོའི་ཚོགས༔ དཔག་ཏུ་་་
མེད་པའི་ཞལ་མཐོང་ནས༔ དབང་བསྐུར་ལུང་བསྟན་བསམ་མི་ཁྱབ།
ཁྱད་པར་ཨོ་རྒྱན་ཆེན་པོ་ཡིས༔ སྐད་ཅིག་མི་འབྲལ་རྗེས་སུ་བཟུང༔ དེ་
ལྟར་དབང་བསྐུར་ལུང་བསྟན་ཞིང༔ བྱིན་རླབས་དགོངས་བརྒྱུད་་་་་
འཕོས་པ་ཡི༔ ཁྱད་ཆོས་བདོག་པས་ཆེ་བ་ཡིན༔ ཡང་གཅིག་གསོན་་་་
དང་མཛའ་ན་མོ༔ མི་ཚེ་འདི་ཡི་ཐོག་མཐའ་རུ༔ མི་ཡི་བླ་མ་མ་བསྟེན་
ཀྱང༔ སྔོན་སྦྱངས་ལས་འཕྲོ་སད་པ་ཡིས༔ རིག་འཛིན་ས་རུ་རྩོལ་མེད་
སླེབས༔ དཔེ་དང་ཚིག་ལ་མ་ལྟོས་ཀྱང༔ ཆོས་ཉིད་ནམ་མཁའི་ཀློང་་་་་
མཛོད་བརྡོལ༔ སྣང་བ་བརྡ་དང་དཔེ་རུ་ཤར༔ འཁོར་འདས་དག་་་་
མཉམ་ཆེན་པོར་རིག༔ ཆོས་ཀུན་རིག་པ་རྗེན་པར་སངས༔ རྫོགས་པ་
ཆེན་པོར་མངའ་དབང་བསྒྱུར༔ ཤེས་རབ་ཡེ་ཤེས་མིག་ཡངས་པས༔
ཆོས་ཉིད་བདེན་པ་མཐོང་བའི་མཐུས༔ ཡུལ་ལ་ལྟད་མོ་བལྟ་མ་དགོས༔
རང་དབང་རྒྱལ་པོའི་སྟོབས་ཤུགས་ཀྱིས༔ རང་ཐོག་བཙན་ས་ཟིན་པའི་
མཐུས༔ གཞན་གྱི་ཁ་ཚོད་བརྟག་མ་དགོས༔ ཀུན་ཏུ་བཟང་པོའི་ཆེ་བ་
ཀུན༔ གུད་ན་མེད་པའི་ངང་ཐོག་ཕེབས༔ ཁ་བཤད་ལབ་མོར་ལྟོས་མ་
དགོས༔ འཁོར་འདས་རང་ལས་མི་གཞན་པའི༔ མཉམ་ཉིད་ངོ་བོ་་༌༌
མཐོང་བའི་མཐུས༔ རྣམ་གྲངས་རྩིས་གདབ་བྱེད་མ་དགོས༔ ས་ལམ་་་
གཅིག་རྫོགས་ཆེན་པོ་དེ༔ རང་ས་ཉིད་དུ་ཐོབ་པའི་མཐུས འཛིན་་་་
འཆིང་དམ་དཀྲིས་བསྒོམ་མ་དགོས༔ མདོ་སྔགས་རྒྱུད་སྡེ་རྒྱ་མཚོ་ཡི༔
ཡང་བཅུད་ཟབ་མོ་གཅིག་དྲིལ་ཐོབ༔ ཡུལ་ལ་སློང་མོ་བྱེད་མ་དགོས༔
དེ་ལྟར་སྐུ་དང་ཡེ་ཤེས་ཀྱི༔ ཀློང་མཛོད་ཆེན་པོར་དབང་བསྒྱུར་མཐུས༔
སྨོན་ལམ་ལས་ཀྱི་འབྲེལ་བ་ཡི༔ བུ་སློབ་སྐལ་ལྡན་ཕོ་མོ་དག དགོངས་
བརྒྱུད་ཕ་ཕོག་ཐོབ་པའི་མཐུས༔ རིག་པ་འཛིན་པ་ཁོ་ན་རུ༔ གདོན་མི་
ཟ་བ་པདྨའི་བཀའ༔ གཞན་ལས་འཕགས་པའི་ཆེ་བ་ཡིན༔ ཅེས་སྨྲས་་
ཡེ་ཤེས་མཁའ་འགྲོ་མས༔ འོ་ན་ཆེ་བའི་ཡོན་ཏན་གྱི གླུ་འདི་མ་འོངས་
དུས་ཤིག་ན༔ དགོས་པ་ཆེ་ཕྱིར་ཡི་གེར་ཐོབ༔ ཞེས་གསུངས་ཆོས་ཉིད་
སྒྱུ་མར་ཡལ༔
- 68 -
- 69 -



༄༅།།གཏེར་ཆེན་དྲི་མེད་འོད་ཟེར་གྱི་རྣམ་ཐར་
བསྡུས་པ་རིན་པོ་ཆེའི་སྙེ་མ་
ཞེས་བྱ་བ་བཞུགས་སོ། །
པདྨ་འོད་གསལ་གྱིས་མཛད།



༄༅། །ཟབ་ལམ་རིམ་གཉིས་སྨན་མཆོག་གིས། །ཐ་མལ་སྒོ་གསུམ།
ལྕགས་ཀྱི་ཁམས། །སྐུ་གསུམ་གསེར་སྦྱང་བསྒྱུར་མཁས་པའི། །
གཏེར་ཆེན་གསང་སྔགས་གླིང་པར་འདུད། །ཞེས་མཆོད་པར་་་་་་་
བརྗོད་པའི་ཚིག་སྦྱོར་གྱིས་མདུན་བསུས་ཏེ་གང་གླེང་བར་བྱ་བ་ནི།
ཁྱབ་བདག་གདོད་མའི་མགོན་པོ་མིའི་ཤ་ཚུགས་སུ་བྱོན་པ་གཏེར་ཆེན་
ཆོས་ཀྱི་རྒྱལ་པོ་པདྨ་འགྲོ་འདུལ་གསང་སྔགས་གླིང་བ་ཉིད་གཟུགས་སྐུ་
ཡེ་ཤེས་སྒྱུ་མའི་སྐུ་རུ་བཞེངས་ཚུལ་གྱི་རྟོགས་བརྗོད་རྒྱ་མཚོ་ལྟ་བུ་ལས་
འདིར་རྗེས་འཇུག་དད་པའི་གསོས་སུ་མདོར་བསྡུས་ཙམ་འགོད་པ་ལ།
ཇི་སྐད་དུ། ལོ་རྒྱུས་དོན་གྱི་མ་བཤད་ན། །གསང་ཆེན་ངེས་པའི་བཀའ་
འདི་ལ། །ཡིད་མི་ཆེས་པའི་སྐྱོན་དུ་འགྱུར། །ཞེས་གསུངས་པ་་
ལྟར། ཐོག་མར་ཕྱི་རབས་ཀྱི་འགྲོ་བ་རྣམས་དྭངས་བ་འདྲེན་པ་དང་།
ཡིད་ཆེས་པའི་ཕྱིར་དུ་རྒྱལ་དབང་པདྨ་ཀ་རའི་འཁྲུལ་མེད་རྡོ་རྗེའི་ལུང་
བྱང་འགའ་ཞིག་རྒྱབ་རྟེན་དུ་འགོད་པ་ལ། གཏེར་ཆེན་རཏྣ་གླིང་པའི་་
ཐུགས་སྒྲུབ་ཁ་བྱང་ལས། ང་མིན་ང་ཡི་ཐུགས་ཀྱི་སྲས༔ སྦྲུལ་ལོ་རིམྨིའི་
མིང་ཅན་འབྱུང༔ ཐུགས་སྒྲུབ་རྣམ་གསུམ་ཆོས་སྒོ་འབྱེད༔ ཅེས་རྗེ་ཉིད་
ཀྱི་དགུང་སྙིང་སྤྲུལ་དང་མཚན་གྱི་ཟུར་དངོས་སུ་བསྟན་པའོ། གཏེར་་་
ཆེན་མི་འགྱུར་རྡོ་རྗེས། ང་ནི་མི་གནས་མྱ་ངན་འདས་འོག་ཏུ་༔ པདྨ་་་
ལས་འབྲེལ་ཀློང་ཆེན་རབ་འབྱམས་སྤྲུལ༔ ཐུབ་པའི་བསྟན་ལ་ཐུབ་པའི་
མཛད་པ་ཅན༔ ཟལ་མོའི་སྒང་དུ་སྦས་པའི་རྣལ་འབྱོར་པ༔ པདྨ་འགྲོ་
འདུལ་གསང་སྔགས་གླིང་པ་འབྱུང༔ མཛད་པ་བཞི་ཡིས་འགྲོ་ཁམས་་་
- 73 -



བདེ་ལ་བསྒྱུར༔ འབྲེལ་ཚད་དག་པ་མཁའ་སྤྱོད་དཔལ་རིར་འདྲེན༔
ཞེས་དང་། པདྨ་དབང་རྒྱལ་གཏེར་ལུང་གབ་སྦས་ཡང་བྱང་ལསཿ ཀློང་
ཆེན་སྤྲུལ་བ་གསང་སྔགས་མིང་མཐའ་ཅན༔ མདོ་སྨད་ལྕགས་སྦྲུལ་ནག་
པོའི་ལྟོ་བར་འཁྱིལ༔ ཞེས་མཚན་དང་དགུང་སྙིང་དབང་ཁམས་བཅས་
དངོས་སུ་བསྟན་པ་ཡིན། རོག་རྗེ་གླིང་བའི་གཏེར་ལུང་ལས། ཤར་སྨད་
སྨུག་པོའི་ཉེ་ཆར་ན༔ ཀློང་གསལ་སྤྲུལ་བ་རིམྨེ་པ༔ ཁྱིའམ་འབྲུག་གི་་་
གྲོགས་དང་འཕྲད༔ སྙིང་ཐིག་མ་བུའི་ཆོས་སྒོ་འབྱེད༔ ཞེས་གང་ལས་་
སྤྲུལ་བའི་གཞི་དང་མཚན་གྱི་ཟུར་ཟབ་གཏེར་ཆོས་ཀྱི་སྒོ་འབྱེད་ལྡེ་མིག་
མཚོ་རྒྱལ་སྤྲུལ་བ་བདེ་བའི་རྡོ་རྗེ། འབྱེད་བྱའི་ཆོས་ཀྱི་སྒོ་བཅས་བསྟན་
པའོ། །སངས་རྒྱས་གླིང་པའི་ཙི་དམར་ཡང་བྱང་ལས། ཤར་སྨད་རྡོ་རྗེ་་
གྲོ་ལོད་འབྱུང༔ རིགས་ཀྱི་མྱུ་གུ་རིསྨིའི་མིང༔ དགོངས་འདུས་སྐོར་་་་་
གསུམ་ཆོས་ལ་དབང༔ ང་ཡི་བསྟན་པ་དེ་ཡིས་འཛིན༔ ཞེས་གང་ལས་
བལྟམས་པའི་ཡབ་ཀྱི་རིགས་དང་མཚན་གྱི་ཟུར་དབང་བྱའི་ཆོས་་་་་་་
བཅས་དངོས་སུ་བསྟན་པ་དང་། རིག་འཛིན་བདུད་འདུལ་རྡོ་རྗེའི་་་་་
འཇམ་དཔལ་གསང་འདུས་ཁ་བྱང་ལས། རིག་འཛིན་གཡུ་སྒྲ་སྙིང་པོ་་་
ཡི༔ སྤྲུལ་བ་དྲི་མེད་འོད་ཟེར་འབྱུང༔ ཞེས་སྤྲུལ་གཞི་དང་མཚན་ཆ་་་་
ཚང་བཅས་བསྟན་པའོ། །དེ་ལྟར་སྔོན་བྱོན་གྲུབ་པའི་དབང་ཕྱུག་རྣམས་
ཀྱིས་འཁྲུལ་མེད་རྡོ་རྗེའི་ལུང་གིས་ཆེས་གསལ་བར་བསྔགས་པའི་དམ་
པ་འདི་ཡི་སྔོན་གྱི་སྐུ་འཕྲེང་རིམ་བྱོན་ནི་རྒྱལ་དབང་པདྨ་ཀ་རའི་དྲི་མ་
མེད་པའི་ལུང་ལས་འདི་ལྟར་སྣང་། ཨེ་མ་ཧོ༔ གཞི་དབྱིངས་ཐོག་མའི་
- 74 -
སྟོན་པ་ཀུན་ཏུ་བཟང༔ སྒྱུ་འཕྲུལ་འོད་གསལ་རིག་པ་རྡོ་རྗེའི་སེམས་
ཟུང་འཇུག་སྤྲུལ་བའི་རྣམ་རོལ་དགའ་རབ་རྗེ༔ འོད་ལུས་གྲུབ་པ་་་་་
འཇམ་དཔལ་བཤེས་གཉེན་ཞབས༔ འཕོ་ཆེན་དྭངས་པའི་སྐུར་གྲུབ་ཤི་
སེང༔ ཏན་བཅོ་བརྒྱད་བཀའ་འབབ་ཡེ་ཤེས་མདོ༔ ཐུབ་པའི་སྤྱན་སྔར་
དགྲ་བཅོམ་མདོ་སྡེ་འཛིན༔ གྲུབ་པའི་དབང་ཕྱུག་དྷརྨ་ལཀྱི་པ༔ སེམས་
ཕྱོགས་རྒྱ་མཚོའི་མཛོད་འཛིན་བི་མ་ལ༔ པད་མས་རྗེས་བཟུངས་གཡུ་་
སྒྲ་སྙིང་པོའི་ཞབས༔ རྒྱལ་པོའི་སྲས་མོ་ལྷ་ལྕམ་པདྨ་གསལ༔ ཕུར་བའི་
བཀའ་བབ་འདར་འཆར་པ་ཞེས་གྲགས༔ གཏེར་སྟོན་ཡོངས་ཀྱི་འཁོར་
བསྒྱུར་ལས་འབྲེལ་རྩལ༔ མཁས་ཤིང་གྲུབ་བརྙེས་ཀློང་ཆེན་རབ་་་་་
འབྱམས་པ༔ ཟབ་གཏེར་བརྒྱད་ལ་དབང་འབྱོར་པདྨ་གླིང༔ ཡར་ཀླུང་
ཨོ་རྒྱན་བསམ་གཏན་གླིང་བར་གྲགས༔ གཏེར་སྟོན་ཆེན་པོ་པྲ་ཛྷཱ་རིསྨི་
པ༔ ལ་སྒང་བཞད་པ་རྡོ་རྗེ་རྩལ་ཞེས་གྲགས༔ རིག་འཛིན་ཀློང་གསལ་
སྙིང་པོ་གཏེར་བཞེད་རྩལ༔ རྒྱ་ནག་མཁན་པོ་ཤཱཀྱ་དེ་ཝ་དང༔ མདོ་་་
སྨད་ཁམས་སུ་མཉྫ་བྷི་པ༔ ཀློང་ཆེན་དངོས་སྣང་འགྲོ་འདུལ་གླིང་བ་་་་
ཞེས༔ ཕྱི་མའི་དུས་སུ་ཨོ་རྒྱན་བཞད་པ་རྩལ༔ མ་འོངས་སངས་རྒྱས་་་
མར་མེའི་རྒྱལ་མཚན་འཛིན༔ མོས་པའི་བར་དུ་འགྲོ་འདྲེན་རྒྱུན་མི་་་༌་
འཆད༔ ཞེས་དང་། གཞན་ཡང་། ཐུབ་པའི་དྲུང་དུ་དགེ་སློང་ཀུན་་་་་་
དགའ་བོ༔ འོ་མ་ཅན་དུ་གྲུབ་པའི་དབང་ཕྱུག་དྷརྨ་ལཀྱི་པ༔ རྒྱ་གར་་་་
མཁན་པོ་བི་མ་ལ་མི་ཏྲ༔ བསམ་ཡས་སུ་རྒྱལ་པོའི་སྲས་མོ་ལྷ་ལྕམ་པདྨ་
གསལ༔ རྒྱལ་མོ་ཚ་རོང་དུ་པདྨས་རྗེས་བཟུངས་གཡུ་སྒྲ་སྙིང་པོ༔ རྒྱ་་་་
- 75 -



བལ་གྱི་མཚམས་སུ་འདར་ཕྱར་བ༔ ཡར་ལྷ་ཤམ་པོར་པདྨ་ལས་འབྲེལ་
རྩལ བོད་ཡུལ་བསྒྲགས་མདའ་གྲོང་མོ་ཆེར་ཀློང་ཆེན་རྡོ་རྗེ་གཟི་་་་༌
བརྗིད༔ བུམ་ཐང་ཐར་བ་གླིང་དུ་པདྨ་གླིང་པ༔ ཡར་ལུང་དུ་ཨོ་རྒྱན་
བསམ་གཏན་གླིང་བ༔ ཡར་ལྷ་ཤམ་པོར་སྦྲ་ནམ་མཁའ་རྡོ་རྗེ ཀོང་པོ་
ལ་སྒང་བཞད་པ་རྡོ་རྗེ༔ འཕྲང་མགོར་འགྲོ་འདུལ་གླིང་བ༔ སྤོ་བདེ་་་་
ཆེན་གླིང་དུ་ཧཱུྃ་ནག་མེ་འབར༔ ལྷོ་ཀ་ནམ་དུ་ཆོས་རྒྱལ་ནམ་མཁའ་་་་
འཇིགས་མེད༔ ཀཿཐོག་ཏུ་ཀློང་གསལ་སྙིང་པོ༔ ཁམས་ཀྱི་སྡེ་དགེར་་་་་
རུང་སྟོན་བདེ་ཆེན་གླིང་པ༔ འབྲི་གོང་དུ་བྲག་དགོན་པ་ཆོས་ཉིད་རང་
གྲོལ༔ རྒྱ་ནག་ཏུ་མཁན་པོ་ཤཱཀྱ་དེ་ཝ༔ མདོ་སྨད་ཁམས་སུ་མཉྫ་་་་་་
པ(སེ་ར་དགོན་པ་ཐོག་མར་འདེབས་སྐབས་རི་ཁྲོད་བླ་མ་འཇམ་་་་་་་
དབྱངས་ཟེར་བའི་ཚེ་དང་སྒྲུབ་པ་མཉམ་པར་མཛད་པ་དེ་ཡིན)དེ་་་་
ཉིད་རིག་འཛིན་ཆེན་པོ་པདྨ་འགྲོ་འདུལ་གསང་སྔགས་གླིང་པའི་སྐུར་
སྣང་ནས་བསྟན་འགྲོའི་དཔལ་དུ་ཤར་ཚུལ་ནི།
་ ཡབ་ཀྱི་གདུང་རུས་ཨ་ལྕགས་འབྲི་ཡི་བརྒྱུད་པ་བདུད་འདུལ་་་་
གསུམ་པ་ཁྲག་འཐུང་བདུད་འཇོམས་རྡོ་རྗེ་དང་། ཡུམ་ཌཱཀྐིའི་རིགས་་་
ཅན་སྐེ་བཟའ་སངས་རྒྱས་མཚོ་གཉིས་ཀྱི་སྲས་སུ་བོད་རབ་བྱུང་བཅོ་ལྔ་
པའི་ལྕགས་སྦྲུལ(1882) ལོའི་ས་ག་ཟླ་བའི་ཡར་ཚེས་ལ་སྐུ་བལྟམས་་་
སྐབས་ཁང་ཁྱིམ་ཕྱི་ནང་ཐམས་ཅད་འཇའ་འོད་ཀྱིས་གང་བ་དང་།
ཁང་ཐོག་ཏུ་ཡེ་ཤེས་ཀྱི་མཁའ་འགྲོ་མ་རྣམས་ཀྱི་སྤྲུལ་པའི་བྱ་རྒྱལ་རྒོད་
ཀྱིས་གར་འཁྲབ་པ་ཀུན་གྱིས་མཐོང་ཆོས་སུ་གྱུར་བ་སོགས་ངོ་མཚར་་་
བའི་རྟགས་མང་དུ་བྱུང་། ཡབ་ཀྱི་ཞལ་ནས་ཀྱང་ང་ཡི་བསྟན་པ་འཛིན་
པའི་བུ་གཅིག་ཡིན་གསུངས། དེ་ནས་ཟླ་གསུམ་གྱི་སྐབས་ཡུམ་གྱི་རྨི་་༌་་
ལམ་ལ་མཁའ་འགྲོ་མ་ཞིག་གིས་བུ་འདི་ཁྱེད་ལ་མི་དབང་ང་ལ་དབང་
ཟེར་བ་རྨིས་པས་ཡུམ་གྱིས་བུ་འདི་མི་འཚམ་པ་ཨེ་ཡིན་དགོངས་ནས་་
ཡབ་ལ་ཞུས་ཚེ། ཚེ་རིང་མས་བུ་བདག་བྱས་པ་ཡིན་ཁྱོད་ཀྱིས་དེ་ཡི་་༌་་་
གསོལ་ཁ་རེ་ཐོན་དང་སྤྲང་ཕྲུག་འཚམ་འགྲོ་གསུངས་ནས་མཚན་དྲི་་་་
མེད་འོད་ཟེར་གསོལ། དེ་ནས་དགུང་ལོ་གསུམ་ལ་སླེབས་ཚེ་སྐད་རིགས་
དང་ཡིག་རིགས་མི་འདྲ་བ་དུ་མ་ཐུགས་ལ་ཤར། དགུང་ལོ་དྲུག་ཏུ་་་་་
སླེབས་ཚེ་སྐུ་མཆེད་ཆེ་བ་རྡོ་གྲུབ་བསྟན་ཉིས་རྩང་ཆེན་དགོན་དུ་ཁྲིད།
དེ་ཡི་སྐབས་རྡོ་གྲུབ་རིན་པོ་ཆེས་སློབ་མ་གཞན་ལ་གསང་སྙིང་དང་་་་
ངལ་གསོ་སྐོར་གསུམ་སོགས་འཆད་ཉན་བྱེད་པ་རྣམས་རང་བཞིན་་་་
གྱིས་ཐུགས་སུ་ཆུད་ནས་དགེ་རྒན་རྣམས་ལ་གྲུབ་མཐའི་འདོད་ཚུལ་གྱི་
བགྲོ་གླེང་མཛད་པ་སྐུ་མཆེད་རིན་པོ་ཆེས་གསན་ནས། ད་དུང་ཁྱོད་་་་
བྱིས་པ་ཡིན་པས་སློབ་མ་བསྐྱངས་ནས་ཆོས་འཆད་གྲབ་ཀྱི་དགོས་མེད།
ཁ་རོག་སྡོད་ལ་ཡི་གེ་འདི་བློར་ཚུད་པར་གྱིས་གསུངས་ནས་ཀུན་བཟང་
བླ་མའི་ཞལ་ལུང་ཞིག་གནང་། རྗེ་ཉིད་ནས་བླ་མའི་བཀའ་བཞིན་ཟླ་་་་
གཅིག་གིས་དབུ་ཞབས་མེད་པར་བློར་ཆུབ་པར་བྱས། དེ་ནས་དགུང་ལོ་
བདུན་བརྒྱད་ཀྱི་སྐོར་ལ་མཁའ་འགྲོས་ལུང་བསྟན་དང་ཨོ་རྒྱན་ཆེན་་་་
པོའི་ཞལ་མཇལ་བ་སོགས་ཐེངས་མང་བྱུང་ཡང་རིན་པོ་ཆེར་ཞུ་མ་སྤོབ།
དེ་ནས་གཙུག་ཕུད་རིན་པོ་ཆེ་ལ་ཕུལ་ནས་མཚན་འཇིགས་མེད་འཕྲིན་
- 77 -
- 76 -



ལས་ཀུན་བཟང་རྣམ་རྒྱལ་གསོལ། དགུང་ལོ་བརྒྱད་དགུར་བཞེས་་་་་
སྐབས་སྣང་བ་ལ་རང་དབང་ཐོབ་སྟེ་སྒོ་དང་སྒེའུ་ཁུང་ལ་མ་ལྟོས་པར་
ཁང་ཁྱིམ་ཕྱི་ནང་ཀུན་ལ་ཟང་ཐལ་དུ་བྱོན་པ་སོགས་མཛད་ཀྱང་སྦས་་
ཚུལ་བསྟན།
དགུང་ལོ་བཅུ་གཉིས་སྐབས་མ་དང་མཁའ་འགྲོས་ལུང་བསྟན་་་
བྱུང་བ་ལྟར་ཕ་ཡུལ་ལ་བྱོན་ཏེ་ཡབ་རྗེ་བླ་མའི་མདུན་ནས་གཏེར་ཁ་སྔ་
ཕྱི་ཀུན་གྱི་དབང་ལུང་ཕྱག་བཞེས་སོགས་ལེགས་པར་གསན།
དགུང་ལོ་བཅུ་གསུམ་གྱི་སྐོར་ལ་གཏེར་གསར་རྩ་རླུང་སྦྱང་ཚེ་་་་
རླུང་ཁུག་རེ་ལ་འཕྲུལ་འཁོར་ཉེར་ལྔ་རེ་རྫོགས་པར་ནུས་པའི་རླུང་་་་་
སྟོབས་ལ་མངའ་དབང་མཛད། ཉམས་དང་རྨི་ལམ་ལ་ཟངས་མདོག་
དཔལ་རི་སོགས་དག་པའི་ཞིང་ཁམས་རྣམས་སུ་བྱོན་པ་དང་། ཨོ་རྒྱན་
རིན་པོ་ཆེས་རྡོར་དྲིལ་གནང་བ་སོགས་རྨིས། དེ་ནས་མཁའ་འགྲོ་རྣམས་
ཀྱིས་ལུང་བསྟན་ཏེ་ཁྱེད་ལ་མཁའ་འགྲོའི་ཐུགས་བཅུད་ཡང་ཏིག་གི་་་་
ཆོས་དབང་བའི་རྟགས་ཡིན་གསུངས་ནས་མཚན་གྱི་ཅོད་པཎ་པདྨ་་་་
འགྲོ་འདུལ་གསང་སྔགས་གླིང་པ་གསོལ། །
དེ་ནས་རྗེ་ཉིད་དགུང་གྲངས་བཅུ་བདུན་གྱི་སྟེང་དུ་ཡབ་རྗེ་བླ་་་
མའི་བཀའ་བཞིན་བྱ་བྲལ་གྱི་ཚུལ་མཛད་ནས་གསེར་མགོན་པོ་འབྲོང་
རི་སོགས་གནས་ངེས་མེད་རྣམས་འགྲིམ་ཚེ་ལམ་བར་ནས་ཞལ་་་་་་་་
གཟིགས་དང་ལུང་བསྟན་མང་པོ་ཐོབ་ཡོད་ཀྱང་ཡི་གེ་མང་བར་དོགས་
ནས་འདིར་མ་འགོད།
- 78 -
དགུང་ལོ་བཅོ་བརྒྱད་སྟེང་གཏེར་གྱི་ཁ་བྱང་ལྟར། གསེར་སྨད་རྔ་
ལ་སྟག་རྩེར་ཆིབས་བསྒྱུར་གནང་ཞིང་གསང་གཏེར་སྐོར་གསུམ་གྱི་་༌་་
གཏེར་སྒྲོམ་རིན་པོ་ཆེ་སྨུག་པོ་གླང་ཆེན་དབྱིབས་འདྲ་བ་དང་། གནམ་
ལྕགས་ཀྱི་ཕུར་བ། རྡོ་རྗེ་རྩེ་ལྔ་བཅས་གསང་གཏེར་དུ་བཞེས། དེ་སྐབས་
ཡབ་ཀྱིས་ཕྱག་ཡིག་ཐོན་ནས་རང་ཡུལ་ལ་ཕྱིར་ཕེབས་པར་མཛད།
མཁའ་འགྲོ་ཀུན་གསལ་མས་གཏེར་གྱི་ཁ་བྱང་། གཏེར་གནས། ཆོས་་་་་
བདག་གཟུང་མ་བཅས་ལུང་བསྟན་པ་ཡབ་རྗེ་བླ་མར་ཞུས་པས་ཁྱོད་ལྷ་
ལྡན་ལ་བྱོན་ན་དེ་ཐམས་ཅད་ཀྱི་རྟེན་འབྲེལ་འགྲིག་གསུངས་པས་་་
དབུས་སུ་བྱོན་པར་ཞལ་གྱིས་བཞེས། །
དགུང་ལོ་ཉི་ཤུ་ཡས་མས་ཀྱི་སྟེང་དུ་ཡབ་རྗེ་བླ་མའི་གསུང་ཆོས་་་
འཆད་སྤེལ་མཐའ་རྒྱས་སུ་མཛད་ནས་ཁོང་ཉིད་ཀྱི་ཟབ་ཆོས་སྣ་འགའ་
རེ་ཆོས་བདག་པདྨ་ལུང་རྟོགས་ཆོས་ཀྱི་རྒྱ་མཚོ་ལ་གཏད། ཡབ་རྗེ་བླ་་་་
མའི་གསུང་རྩ་གསུམ་ཆོས་སྐྱོང་དང་བཅས་པའི་མཚམས་ལ་དམ་རྒྱུར་
བཞུགས་ནས་ཞལ་གཟིགས་ལུང་བསྟན་སོགས་མཐོང་སྣང་སྣ་ཚོགས་་་
བྱུང་། མཚམས་གྲོལ་སྐབས་ཡབ་རྗེ་བླ་མས་ཞལ་ནས་ད་ཁྱོད་ཀྱི་༌༌༌་
མཚམས་སྐུ་ཞོག་ལ་ང་ཡི་རྗེས་སུ་ཞུགས་དང་བསྟན་འགྲོའི་དོན་ཤུགས་
ལ་འབྱུང་ཡོང་གསུངས་ནས་སྐྲ་དབང་བསྐུར་སྐབས་བླ་མས་ང་སྣང་བ་
ལ་དབང་ཐོབ་པའི་གང་ཟག་ཡིན་པས། ད་ལན་ངས་ཁྱོད་ལ་སྤྲོས་མེད་
དོན་གྱི་གསང་དབང་བསྐུར་བ་ཡིན་གསུངས་ནས། གཙང་ཆབ་བདུད་
རྩིའི་ཆུ་རྒྱུན་གྱིས་སྐྲ་དབང་ཡོངས་རྫོགས་བསྐུར་ཏེ་དཔའ་བོ་ཡབ་ཡུམ་
- 79 -



རྟེན་བཞུགས་བྱེད་ཚེ། རྗེ་ཉིད་ཀྱི་སྐུ་ལུས་འཕར་བ་དང་། གཡོ་བ་འཁྲབ་
པ་སོགས་རང་དབང་མེད་པར་མཛད། གནས་ཁང་ཕྱི་ནང་ཀུན་ཏུ་དྲི་
བཟང་འཐུལ་བ་དང་། རོལ་མོ་སྣ་ཚོགས་སྒྲོགས་པ་སོགས་ངོ་མཚར་་་་
བའི་མཚན་ལྟས་དུ་མ་བྱུང་། ཉམས་སྣང་ལ་མཁའ་འགྲོའི་ཚོགས་རྗེ་རུ་
གྱུར་ནས་ཚོགས་ཀྱི་དགའ་སྟོན་ལ་རོལ་བ་སོགས་དབུག་དབྱུང་བར་་་་་
མཛད།
དེ་ནས་རྗེ་ཉིད་དགུང་གྲངས་ཉེར་གཉིས་ལོར་ཡབ་ཀྱི་བཀའ་་་་
བཞིན་བྱ་བྲལ་གྱི་ཚུལ་དུ་གཉན་ཁྲོད་བརྒྱ་རྩ་འགྲིམ་ཞོར་ལ་བྲག་དཀར་
སྤྲེལ་རྫོང་གི་གཏེར་ཁ་རྣམས་འདོན་སར་འགྲོ་སྐབས་ཡབ་ཀྱི་ཞལ་ནས་
ད་ཆོས་ཐམས་ཅད་རྟེན་འབྲེལ་ཡིན་པས་ཕ་རྗེས་བུ་ཡིས་ཟིན་ཕྱིར། །
གཟན་དཀར་དུང་རྣ་མཐིང་ཤམ་རྣམས་ཁྱེད་ལ་གཏད་པ་ཡིན་པས་་་་་
ངའི་དགོངས་རྒྱུད་ཀྱི་རྟོགས་པ་རྣམས་དང་ཚེ་བསོད་ནམས་དཔལ་་་་
འབྱོར་མངའ་ཐང་གཟི་བརྗིད་ཐམས་ཅད་ཁྱོད་ལ་ཐོབ་པར་ཤོག་ཅིག་
ཞེས་སོགས་སྨོན་ལམ་དང་གཏད་རྒྱ་མང་པོ་མཛད་མཐར་ཆང་ཀཱ་པ་ལ་
གང་གནང་ནས་འདི་ཡབ་མེས་ཀྱི་སྲོལ་རེད། མར་བ་ལོ་ཙཱས་རྗེ་མི་ལ་་་
བཞད་པ་རྡོ་རྗེ་བྲག་དཀར་རྟ་སོ་ལ་ཕེབས་དུས་སྐྱེལ་ཆང་གནང་བ་་་་
བཞིན། ངས་ཀྱང་ཁྱེད་བྲག་དཀར་སྤྲེལ་རྫོང་ལ་བྱོན་སྐྱེམས་སུ་དྲངས་པ་
ཡིན་པས་ལྷག་མེད་དུ་གསོལ་དང་བྱིན་རླབས་ཀྱི་ཚན་ཁ་རེ་ཐོབ་ཡོང་་་
གསུངས་ནས་གནང་བ་ལྷག་མེད་དུ་རོལ་ནས་བྱོན་ཚེ་སྨར་གྱི་དགོན་་་
ལུང་ཞེས་པ་ནས་གོའུ་མི་ཏྲའི་སྤྲུལ་བའི་ཨ་ལྕོ་ཞིག་དང་འཕྲད་ནས།
ཁོང་གཉིས་སྐུ་འཕྲེང་རིམ་བྱོན་གྱི་འབྲེལ་བ་ཆེ་ཚུལ་དང༌། རྗེ་གང་གི་ས་
གཏེར་གནས་དང་གཏེར་གྱི་ཁ་བྱང་། གཏེར་གྲོགས་ཆོས་བདག་ཡི་གེའི་
འདི་བྱེད་པ་སོགས་གསལ་བོ་ལུང་འདི་ལྟར་བསྟན། རྣལ་འབྱོར་གོའུ་མི་
ཏྲ་ང༔ སྐྱེ་བ་མེད་ལ་འོད་གསལ་སྐུ༔ འགགས་པ་མེད་ལ་འཁོར་འདས་
གསལ༔ སྣང་སྲིད་གསལ་པའི་མེ་ལོང་ཡོད༔ ཁྱོད་ཀུ་ཀུ་ནས་བཟུང་ད་
བར་དུ༔ བསྟན་འགྲོའི་དཔལ་དུ་ཤར་བ་རྣམས༔ ངས་འཆུགས་མེད་་་
བརྡ་ཡི་རིས་སུ་བཏབ༔ དུས་སྨོན་ལམ་འཛོམ་ན་གཏོད་རྒྱ་ཁྲོལ༔ ད་་་་
རྒྱལ་ཁམས་འགྲིམ་པའི་རྣལ་འབྱོར་ངས༔ ཀུ་ཀུ་དང་ཀོའུའི་ལོ་རྒྱུས་་་་
དང༔ འབྱུང་འགྱུར་གྱི་གཏམ་རྣམས་ཟུར་ཙམ་བཤད༔ ཁྱོད་གཡོ་སྒྱུ་རྡོ་
རྗེ་གཟི་བརྗིད་རྩལ༔ རྟོགས་པ་ཕུལ་ཕྱིན་མཁས་ཤིང་གྲུབ་པ་བརྙེས
ཟབ་ཆོས་གསང་བ་མན་ངག་སྡེ་གསུམ་གྱི༔ ཆོས་མཛོད་གདམས་པའི་་
གཏེར་སྒོ་དུ་མ་ཕྱེས༔ དེ་དུས་ཀོའུ་མི་ཏྲའི་སྤྲུལ་བ་ནི༔ ཆོས་ཀྱི་བདག་་་
པོ་འོད་ཟེར་གོ་ཆ་ཡིན༔ ཟབ་ཆོས་བསྟན་པའི་གསོས་སུ་སྨན་པར་གྱུར༔
སྣོལ་མོ་སྒང་དུ་པདྨ་གླིང་པར་བཞེངས༔ ཀུན་བཟང་དགོངས་པའི་ཆོས་
མཛོད་དུ་མ་དང༔ ཟབ་གཏེར་བདུན་ལ་དབང་ཞིང་འགྲོ་བ་འདྲེན
དེ་དུས་ཀོའུ་མི་ཏྲའི་སྤྲུལ་བ་ནི༔ ཆོས་ཀྱི་བདག་པོ་སྐྱེས་བུ་པདྨ་རྩལ༔
ཡི་གེའི་འདུ་བྱེད་ཟབ་གཏེར་འཕྲིན་ལས་རྒྱས༔ ཡོལ་མོ་གཞུང་དུ་ཁྱོད་
ནི་བསམ་གཏན་གླིང༔ མཁའ་འགྲོ་གསང་བའི་སྙིང་ཐིག་ཆོས་ལ་་་་་
དབང༔ དེ་དུས་ཀོའུ་མི་ཏྲའི་སྤྲུལ་བ་ནི༔ ཆོས་བདག་སྐྱེས་བུ་བསོད་་་་
ནམ་བསྟན་འཛིན་བྱུང༔ ཟབ་གཏེར་གཉིས་ཀྱི་འཛིན་སྐྱོང་མཐའ་རྒྱས་
- 80 -
- 81
-



མཛད༔ དེ་དག་ཆེ་ལོང་ཙམ་ཞིག་བརྗོད་པ་ཡིན༔ སླར་ཡང་ཁྱོད་ནི་བི་
རོ་ནམ་སྙིང་དང༔ ཀུན་བཟང་མཚོ་སྐྱེས་རྡོ་རྗེ་གཡུ་སྒྲ་ཡི༔ སྤྲུལ་བ་་་་་
གཏེར་སྟོན་གསང་སྔགས་གླིང་པ་ཞེས༔ སྤྲོ་ཐུང་རིག་པ་ཧུར་ཞིང་ཆོས་
ཉིད་མཐོང༔ ཟབ་གཏེར་གསུམ་འདོན་གདུལ་བྱ་ཐབས་ཀྱིས་འདྲེན༔
དེ་དུས་ཀོའུ་མི་ཏྲའི་སྤྲུལ་བ་ནི༔ ཆོས་བདག་སྐྱེས་བུ་སྣ་ཚོགས་རང་གྲོལ་
ཡིན༔ དེ་ནས་མི་གནས་མྱ་ངན་འདས་འོག་ན༔ ཁྱོད་ནི་གཏེར་སྟོན་་་
པདྨ་ཀློང་ཡངས་དང༔ ཨོ་རྒྱན་བཞད་པ་རྩལ་ཞེས་གྲུབ་བརྙེས་པ༔
མཁའ་འགྲོ་གསང་བའི་སྙིང་ཐིག་ཆོས་ལ་དབང༔ ཁྱད་པར་ས་གཏེར་་
བདུན་གྱིས་བསྟན་འགྲོར་སྨན༔ དེ་དུས་ཀོའུ་མི་ཏྲའི་སྤྲུལ་བ་ནི་
རིགས་ཀྱི་མྱུ་གུའམ་ནི་ཆོས་ཀྱི་བདག༔ གཏེར་སྟོན་ཁྲག་འཐུང་གར་གྱི་
དབང་ཕྱུག་འབྱུང ཁྱོད་ཀྱི་གཏེར་གནས་གང་ཡིན་ཞེས་པ་ན༔ རྨ་་་་
ཆེན་སྤོམ་ར་པདྨ་རི་མཐོ་དང༔ སྤྲེལ་རྫོང་བྲག་དཀར་གཡུ་མཚོ་བྲག་་་
དཀར་དང༔ སེང་གེ་རྫོང་གསུམ་སྒྲགས་མདའ་རི་བོ་ཆེ༔ ངང་བ་ལྷ་རི་
སྡོང་ར་བྲག་དཀར་དང༔ དྲིལ་གཞོན་ལྷ་རྩེ་ཤིང་ལོ་ཡིག་དྲུག་མ༔ སེང་
གེ་སྒང་མཆོང་ནེ་གྲོ་ལ་སོགས་ནས༔ གནས་ཆེན་གཏེར་ཆེན་གནས་་་་་
ཕྲན་གཏེར་ཕྲན་འདོན༔ ཟབ་གཏེར་དུ་མའི་ཆོས་སྒོ་གསར་དུ་འབྱེད༔
རྫས་གཏེར་སྐུ་ཚབ་རིན་ཆེན་གཟི་སྒྲོམ་དང༔ མཆོང་སྒྲོམ་ཤེལ་སྒྲོམ་་་་
གཡུ་སྒྲོམ་བསེ་ཡི་སྒྲོམ༔ གནམ་ལྕགས་ཕུར་བ་ཐུགས་རྟེན་རྡོ་རྗེ་དང༔
གཏེར་རིགས་མི་འདྲ་བརྒྱ་དང་རྩ་བརྒྱད་འདོན༔ རེ་འགའ་ཆོས་གཏེར་
ཕལ་ཆེར་རྫས་གཏེར་འདོན༔ དེ་དག་ལོག་ལམ་སབྷས་མ་བསྒྱུར་ཞིང༔
ཚུལ་བཞིན་ལེན་པའི་རྟེན་འབྲེལ་དུས་འཛོམ་ན༔ མཐའ་དམག་ཀླ་ཀློའི་
འཕེལ་ཁ་ལོ་བརྒྱར་བཟློག གཏེར་གྱི་གྲོགས་དང་ཆོས་བདག་གང་ཞེ་་
ན མི་མིན་ལྷ་ཡི་རིགས་ཅན་མུ་ཏྲ་ལྔ༔ རིགས་དང་ཉེར་གནས་སྨོན་་་་
ལམ་དབང་གིས་འཛོམ༔ དེ་རྣམས་ཁྱོད་སྔོན་གཏེར་རིགས་འཛིན་པའི་
དུས གཟུགས་མེད་ལྷ་འདྲེ་གདུལ་བྱར་གཟིགས་ནས་ནི༔ གང་འདུལ་
སྤྲུལ་བའི་འགྲོ་ཁམས་བདེ་ལ་བཀོད༔ དེ་དུས་དེ་རྣམས་སྨོན་ལམ་རྣམ་
དག་པས༔ ཟུང་འཇུག་རྟེན་འབྲེལ་འབྱུང་བ་དེ་ལྟར་ལགས༔ དབྱིངས་
ཀྱི་སྤྲུལ་བ་དབྱིངས་སྣང་མཁའ་འགྲོ་ལཿ སྟག་ཡོས་འབྲུག་སྦྲུལ་གླང་་་་༌་
ངམ་ཁྱི་ལོ་པ༔ དེ་དག་རྩ་བའི་གཟུངས་མ་ཌཱཀྐི་ལཿ འཕྲད་ཕྲལ་དངོས་
གྲུབ་གཏེར་དང་གདུལ་བྱ་རྒྱས༔ དབང་ཐང་སྤེལ་དང་རིགས་རྒྱུད་་་་
འཛིན་པ་ཡི༔ ཆ་གསུམ་ཡ་བཞི་གཏེར་གྱི་གྲོགས་སུ་མངགས༔ དེ་དག་
རྩ་བའི་གཟུངས་དང་གྲོགས་རྣམས་ནི༔ རང་རང་བརྡ་བྱང་ཇི་བཞིན་
མ་ནོར་བར༔ སྐབས་རེར་གཏེར་ལ་ཕན་པའི་ཉེ་རྒྱུ་དང༔ རྫས་སོགས་
རྟེན་འབྲེལ་དུས་ལས་མི་ཡོལ་བའི༔ ཐབས་མཁས་ཤེས་རབ་མིག་གིས་་
འབྱེད་པར་མཛོད༔ ཚེ་རབས་མང་འབྲེལ་མཆོག་གི་གཟུངས་མ(དབུས་
བཟའ་མཁའ་འགྲོ་བདེ་བའི་རྡོ་རྗེ) ནི༔ ནུབ་ཕྱོགས་སྤྲིན་དཀར་ཁུར་་་
བའི་སྒྲ་བརྒྱར་འཛིན༔ གནས་ཞིང་ལས་སྐྱེས་ཟབ་མོ་གཏེར་ལ་དབང༔
པད་མའི་རིགས་ཅན་སྤྱི་མགྲིན་སྙིང་ག་རུ༔ བམ ་དང་ཧ་རི་ནི་སའི་རི་
མོ་ཡོད༔ སྤྲོ་ཐུང་རིག་པ་ཧུར་ཞིང་སྤྱོད་ལམ་མཛེས༔ དཀར་དམར་སྨེ་
བས་ལུས་ཀུན་རྒྱན་རིས་བཀྲ༔ མཆན་དང་མཁར་ཁུག་དགའ་འཁྱིལ་་་
- 83 -
- 82 -



གཡུང་དྲུང་མཛེས༔ གནོད་སྦྱིན་ཆེན་པོར་ཕྲིན་ལས་བཅོལ་བ་དང་
འགུགས་བྱེད་ལྕགས་ཀྱུའི་སྦྱོར་བའི་ལས་བརྩམས་ན༔ སྔོན་སྨོན་རྟེན་་་
འབྲེལ་དུས་སུ་སད་པར་ངེས༔ དེ་དུས་ནག་པོ་བདུད་དབང་མ་ཤོར་ན༔
སྐུ་ཚེའི་འཕེལ་ཁ་བདུན་བཅུ་འཚོ་བར་འགྱུར༔ ཆོས་ཀྱི་བཀའ་བབ་་་་
སྐྱེས་བུའི་རིམ་པ་ནི༔ ཀོའུ་མི་ཏྲ་འབྲོག་མིའི་སྤྲུལ་བ་ནི༔ ལྷ་ཡི་གདུང་་་
རིགས་མི་རིང་ཉེ་བའི་སར༔ སྒྲ་བརྒྱའི་ལོ་ཁུར་རང་གྲོལ(དབལ་ཤུལ་་་
བསོད་རྒན་སྤྲུལ་སྐུ་སྣ་ཚོགས་རང་གྲོལ)མིང་མཐའ་ཅན༔ སྨོན་ལམ་་་་
ལྡན་པ་བི་མའི་ནམ་སྤྲུལ་ནི༔ ཤིསྙུའི་མིང་འཛིན་རླུང་སེམས་ཆོས་ལ་་་་
དབང༔ པད་འབྱུང་སྤྲུལ་བ་སུ་ཁ་བཛྲ་དང༔ མདོ་གསུམ་འདུས་པའི་་
ཉེ་ཆར་དུས་སུ་འཛོམ༔ ཡི་གེའི་འདུ་བྱེད་ཆོས་བདག་སྐྱེས་བུ་ནི༔ མི་་་
རིང་རང་གནས་ཤར་སྟོད་ཕྱོགས་ན་ཡོད༔ བཛྲ་མིང་ཅན(ཚུལ་ཁྲིམས་
རྡོ་རྗེ) སྨོན་ལམ་དབང་གིས་འཕྲད༔ ཡང་གཅིག་ཨ་ཙར་སྤྲུལ་བ་་་་་
བིརྱའི(རེབ་གོང་བྱ་བྲལ་བ་ལྷུན་འགྲུབ་རིག་འཛིན)མིང༔ པུརྙེའི་མིང་
དང(དྲག་སྔགས་པ་བསོད་ནམས་འབུམ)སང་ག་བི་མའི(དྲི་མེད་རྣམ་
དག)མིང༔ དེ་ཝ་ཀིརྟི་ཀ་རི་ཤིནྟཾ་མིང༔ པྲཛྙཱའི་མིང་དང་ཛྷཱ་ན་ཤིའི་་་༌
མིང༔ ཨ་ཡུ་གུ་ཎ་ཀརྨ་དྷཱརྨཱའི་མིང༔ （ཧབ་ཤུལ་བླ་མ་ཆོས་གྲགས)༔
བཛྲ་རཏྣ་ལ་སོགས་རིམ་གྱིས་འབྱུང༔ རང་རང་དབང་སྐལ་གདམས་པ་
ཉམས་བླངས་ནས༔ ཚེ་འདིར་དོན་གཉིས་འགྲུབ་པ་ཤ་སྟག་འབྱུང༔ དེ་
དག་ཁྱོད་ཀྱི་གདུལ་བྱ་ཟུར་ཙམ་ཡིན༔ ཞེས་སོགས་ལུང་བསྟན་མང་དུ་
གསུངས་སོ། །དེ་ནས་རིམ་བཞིན་སྤྲེལ་རྫོང་སོགས་དབེན་གནས་རྣམས་
སུ་བྱོན་ནས། ཟབ་ལམ་གྱི་སྒྲུབ་པ་མཛད་དེ་དངོས་ཡོད་མི་དང་དངོས་
མེད་ལྷ་འདྲེའི་འགྲོ་དོན་མཐའ་ཡས་པ་མཛད། གནས་ཆེན་གནས་ཕྲན་
ཀུན་ནས་ཟབ་གཏེར་དུ་མ་སྤྱན་དྲངས། རྡོ་རྗེ་ཕག་མོས་ཞལ་གཟིགས་་
ནས་མི་དང་མི་ལབ་བཞིན་བྱུང་། གཞན་ཡང་ལུང་བསྟན་དང་མཐོང་་
སྣང་ཕྱག་ཞབས་ཀྱི་རྗེས་སོགས་གྲུབ་པའི་རྟགས་མཚན་གྱིས་གྲངས་་་་་
མེད་གདུལ་བྱའི་བློ་ཁ་ཆོས་ལ་བསྒྱུར། །
་ དགུང་ལོ་ཉེར་གསུམ་སྟེང་དུ་མཁའ་འགྲོའི་ཞལ་ལུང་ལྟར། རང་་
ཡུལ་དུ་གསེར་ཞལ་བསྒྱུར་ནས་ཡབ་ཀྱི་བཀའ་བཞིན་སྐུ་མཚམས་ལ་་་
བཞུགས་སྐབས་ཡབ་རྗེ་བླ་མས་གསུངས་ཚུལ་དང་ཁོང་རང་གི་ཉམས་
སྣང་ལུང་བསྟན་གང་ལ་བལྟས་ཀྱང་ཡབ་རྗེ་བླ་མ་ཡུན་རིང་མི་བཞུགས་
པར་དགོངས་ནས་ཡབ་རྗེ་བླ་མ་ལ་བཞུགས་ཞུས་དང་ལུང་བསྟན་མང་
པོ་ཞུས། ཡབ་ཀྱིས་ཀྱང་ང་དང་མ་འཕྲད་པར་ཨོ་རྒྱན་ཟ་ཧོར་མ་འདི་་་
གཏེར་རྫས་ཀུན་གྱི་ཉིང་བཅུད་ཡིན་པས་ངའི་ཚབ་ཏུ་ཁྱེད་ལ་སྦྱིན་་་་་
གཞན་སུ་ལའང་མི་དབང་གསུངས། དེ་མིན་གྱི་གཏེར་རྫས་གཞན་་་་་
རྣམས་དང་གཡང་ཐོད་སོགས་བླ་མ་ལ་སྐུ་ཆས་ཅི་ཡོད་ཐམས་ཅད་རྗེ་
ལ་གཅེས་ནོར་དུ་གནང་ནས་སྨོན་ལམ་དང་གཏད་རྒྱ་མཛད་མཐར་ལོ་
དེའི(1903) ཟླ་བཅུ་གཅིག་པའི་ཚེས་བརྒྱད་ལ་ཡབ་རྗེ་བླ་མའི་གཟུགས་
སྐུའི་བཀོད་པ་རེ་ཞིག་ཆོས་དབྱིངས་སུ་བསྡུ་བའི་ཚུལ་བསྟན། དེའི་་་་་
སྐབས་བླ་མའི་ཐུགས་ཀ་ནས་འོད་ཟེར་དཀར་པོ་ཞིག་འཕྲོས་ཏེ་སྐྱབས་
རྗེ་ཉིད་ཀྱི་ཐུགས་ཀར་ཐིམ་པས་ཞག་ཆ་ཤས་ཀྱི་བར་འོད་གསལ་ཆེན་་
- 85 -
- 84 -



པོ་དང་མ་བྲལ་བར་གནས་པས་འདས་རྗེས་ཀྱི་ཆོས་སྐོར་མཐའ་ཡས་་་
པའི་བཀའ་བབ། ཡང་ཡབ་རྗེ་བླ་མའི་གདུང་མདུན་ནས་གདུང་་་་་
དབྱངས་ཚིགས་བཅད་ཤོ་ལོ་ཀ་མང་པོ་གསུངས་མཐར་ཞལ་དངོས་སུ་
གཟིགས་ནས་ཤོག་དྲིལ་གསུམ་གནང་ནས་འདི་ང་རང་གི་སྐུ་རྒྱུད་ཉི་་་
མའི་སྙིང་པོ། གསུང་རྒྱུད་མུན་སེལ་སྒྲོན་མེ། ཐུགས་རྒྱུད་བྱིན་རླབས་་་་
སྤྲིན་ཕུང་རྣམས་ཀྱི་བརྡ་ཤོག་ཡིན་གསུངས་ནས་ཕྱི་ནང་གསང་གསུམ་
གྱི་སྒྲུབ་པའི་བཀའ་དབང་ཡོངས་རྫོགས་བསྐུར། གཞན་ཡང་བླ་མའི་སྐུ་
གདུང་ཞུག་འབུལ་སྐབས་རྗེ་ཡིས་ཐུགས་ཆུང་མཛད་ནས་བཤུམ་ཚེ།
ཡབ་རྗེ་བླ་མའི་སྐུ་མི་སྣང་བར་གསུང་གིས་གདེངས་ལས་འབྱུང་དང་་་་
འབྱུང་འགྱུར་གྱི་ལུང་བསྟན་མང་པོ་གསུངས། གནམ་ལྕགས་ཀྱི་རྡོ་རྗེ་རྩེ་
དགུ་ཞིག་དངོས་སུ་གནང་བ་ཀུན་གྱི་མཐོང་ཐོས་སུ་གྱུར། དེ་ནས་རྗེ་་་
གང་གིས་བླ་མའི་སྐུ་གདུང་མདའ་གང་ཙམ་བཞེངས་ཏེ་ཞག་བདུན་དུ་
རབ་གནས་མཛད་ཚེ་མེ་ཏོག་གི་ཆར་བབ་པ་དང་དྲི་བཟང་གི་ན་བུན་
འཐུལ་བ་སོགས་ངོ་མཚར་བའི་རྟགས་མཚན་དུ་མ་བྱུང་། །
དགུང་ལོ་ཉེར་ལྔའི་ལོར་རྗེ་གང་གིས་མགོ་འདྲེན་མཛད་ནས་་་་་
དབལ་ཤུལ་གསེར་ཐར་མགོ་ལོག་ཁག་གསུམ་སོགས་ཀྱི་སེར་སྐྱ་ཕོ་མོ་དུ་
མ་ལྷ་ལྡན་དུ་འབྱོན་པར་བསྐུལ་ནས་བྱོན་ཚེ། ལམ་བར་ནས་མ་དང་་་་
མཁའ་འགྲོའི་ཞལ་ལུང་བཞིན་ཟབ་གཏེར་ཆོས་ཀྱི་སྒོ་འཕར་མཐའ་་་་
ཡས་པ་ཕྱེས་ཏེ་བསྟན་འགྲོའི་དོན་ཆེན་མཛད། ཆབ་མདོ་ཕྱོགས་ཀྱི་་་་
དཔོན་བླ་ཀརྨ་བསམ་འཕེལ་མཁའ་འགྲོའི་ལུང་བསྟན་དུ་གསལ་བས་་
རྗེ་གང་གི་བླ་སྒྲུབ་གུ་རུ་སྤྱི་འདུས་ཀྱི་ཆོས་སྐོར་དབང་བསྐྱེད་རྫོགས་་་་
རྒྱབ་ཆོས་དང་བཅས་ཤོག་སེར་ལས་བཤུས་ཏེ་གཏད། གཞན་ཡང་བན་
སྡེ་རྣམས་ལ་རང་ལུགས་དང་མཐུན་པའི་ཆོས་ཀྱི་དབང་ལུང་ཁྲིད་་་་་་
གསུམ་མཛད། བོན་སྡེ་རྣམས་ལ་ཨ་ཁྲིད་ཐིག་ལེའི་ཆོས་སྐོར་གྱི་ཁྲིད་་་་
ལུང་མཛད་དེ་སྡེ་གཉིས་ཀྱི་གཙུག་ནོར་དུ་གྱུར།
དགུང་ལོ་ཉེར་བདུན་ལོར་ལྷ་ལྡན་ལ་དངོས་སུ་སླེབས། དེ་ནས་་་
སེར་འབྲས་དགའ་གསུམ་ལ་མཆོད་མཇལ་སྨོན་ལམ་དང་། ཇོ་ཤཱཀ་རྣམ་
གཉིས་ལ་གསེར་ཆབ་གསོལ་བ་སོགས་ཅི་འབྱོར་གྱི་མཆོད་པ་ཕུལ།
གཞན་ཡང་རྗེ་ཉིད་དང་དགེ་སློང་བཞི་སྡེ་ཞིག་གིས་ཇོ་ཁང་ནང་ཞག་་
འགར་མཆོད་འབུལ་མཛད་སྐབས། ཇོ་བོའི་མཛོད་སྤུ་ནས་འོད་ཟེར་་་
དཀར་པོ་ཞིག་བྱུང་སྟེ་རྗེ་ཡི་ཐུགས་ཀར་ཐིམ། དེ་མ་ཐག་རྗེ་གང་གི་་་་
ཐུགས་སྣང་གནས་གྱུར་ནས་རྫུ་འཕྲུལ་ལ་དབང་ཐོབ་སྟེ་དག་པའི་ཞིང་
སྣ་ཚོགས་སུ་བྱོན་ནས་རིགས་ལྔའི་སངས་རྒྱས་རྣམས་ཀྱིས་དབང་་་་་་
བསྐུར་ལུང་བསྟན་དབུག་དབྱུང་སོགས་མཛད་ཅིང་སངས་རྒྱས་ཀྱི་ཡོན་
ཏན་ཉེར་ལྔའི་དབང་ཕྱུག་དམ་པར་གྱུར། ཞིང་ལྔའི་བཀོད་པ་ཐམས་་་
ཅད་རྗེས་འཇུག་གི་དོན་དུ་ཡི་གེར་ཕབ་ནས་སྨོན་ལམ་ཉུང་བསྡུས་སུ་་
གསུང་པ་ནི།
ཉོན་མོངས་བདུད་ཀྱི་སྡེ་ཚོགས་བཅོམ༔ བསོད་ནམས་ཡེ་ཤེས་
ཕུང་པོར་ལྡན༔ སྲིད་དང་ཞི་བའི་མཐའ་ལས་འདས༔ ཤཱཀྱའི་ཏོག་ལ་་
གསོལ་བ་འདེབས༔ འཇིགས་བརྒྱད་ཞི་བར་བྱིན་གྱིས་རློབས༔ སྐྱེ་དང་
- 87 -
- 86 -



ཚེ་རབས་ཐམས་ཅད་དུ༔ སླར་ཡང་ལྷག་པའི་ལུས་ཐོབ་ནས༔ འགྲོ་་་་
རྣམས་སྡུག་བསྔལ་ལས་གྲོལ་བའི༔ དེད་དཔོན་མཆོག་ཏུ་བདག་གྱུར་་་
ཤོག༔ ཅེས་གསུངས་མ་ཐག་ཞིང་སྣང་ཐམས་ཅད་འོད་དཀར་ལ་ཐིམ།
འོད་ཟེར་ཇོ་བོའི་སྨིན་མཚམས་ལ་ཐིམ། དེ་ནས་སྟག་ལུང་མ་ཧཱ་རིན་པོ་
ཆེས་ཞི་ཁྲོ་ཁྲོམ་དཀྲུག་གི་དབང་མོ་ཆེ་འདུས་པ་སྟོང་ལྷག་ལ་སྐུར་གྱིན་
ཡོད་སར་བྱོན་ནས། མདོ་སྔགས་སྤྱི་དང་བྱེ་བྲག་གི་བགྲོ་གླེང་མང་པོ་་་་
མཛད་པས་སྟག་ལུང་རིན་པོ་ཆེས་ཞལ་ནས། ཁྱེད་དོན་དང་ལྡན་པའི་་
རྣལ་འབྱོར་པ་རལ་བ་ཅན་ཞིག་རེད་གསུངས་ནས། ཐུགས་བརྩེ་་་་་
མཚུངས་མེད་མཛད་ཅིང་དངུལ་དང་དངོས་རྫས་མང་པོ་ཕུལ་ཏེ།
ཐུགས་བསྐྱེད་སྨོན་ལམ་ཡང་ཡང་མཛད། དེ་ནས་བོད་ཀྱི་བཀའ་བློན་ལྷ་
ཀླུས་གདན་འདྲེན་ཞུས་ནས་ཀློང་ཆེན་མཛོད་བདུན་དང་སྙིང་ཐིག་ཡ་
བཞི་སོགས་ཀྱི་དབང་ལུང་དང་། གཞན་ཡང་སྐུ་རིམ་མང་པོ་མཛད་་་་
ནས་ཁོང་གི་ཡོན་བདག་གི་གཙོ་བོར་གྱུར། བོད་སྡེ་བ་གཞུང་གིས་་་་་
གཏེར་སྟོན་ཚད་ལྡན་དུ་བཟུང་ནས་བོད་སྤྱི་ཡི་དབུ་བླ་དགོས་ཞེས་གྲོས་
འཆམ་བྱུང་། དེ་ནས་རིམ་གྱིས་ཀུན་མཁྱེན་ཀློང་ཆེན་གྱི་གདན་ས་གྲོང་
མོ་ཆེ་རྣམས་སུ་བྱོན་ཚེ་རྗེ་ཉིད་སྔར་ཀློང་ཆེན་པ་ཡིན་དུས་ཀྱི་མཛད་པ་
དང་འཕྲིན་ལས་རྣམས་ཐུགས་ལ་གསལ་བོ་དྲན་ནས་བཞུགས་གནས་་་
ཀྱི་མི་རྣམས་ལ་གསུངས་ཚེ་དེ་རྣམས་ཡིད་ཆེས་ཤིང་ངོ་མཚར་ཏེ་མཐུན་
རྐྱེན་ཞབས་ཏོག་མི་དམན་པ་ཞུས། དེ་ནས་ལྷོ་གནས་གངས་རི་ཐོད་་་་་
དཀར་དུ་བྱོན་ནས་བླ་སྒྲུབ་ཐིག་ལེའི་རྒྱ་ཅན་གྱི་སྐུ་མཚམས་ལ་དམ་་་་
- 88 -
པོར་བཞུགས་སྐབས་གཏེར་སྲུང་རྣམས་ཀྱིས་འཕྲིན་ལས་གང་འདོད་དུ་
སྒྲུབ་པ་དང་། གནས་ཆེན་རྣམས་ཀྱི་གཏེར་ཁ་ཐམས་ཅད་ལྷག་ལུས་༌་་་
མེད་པར་སྐུ་མདུན་དུ་ཕུལ། ཁྱད་པར་ཀུན་མཁྱེན་ཆེན་པོ་ཀློང་ཆེན་་་་་
པས་ཞལ་དངོས་སུ་གཟིགས་ནས་དབུ་མགྲིན་གྱི་རྩ་མདུད་གྲོལ་ཏེ་མདོ་
སྔགས་རྒྱུད་སྡེ་རྒྱ་མཚོའི་གཞུང་ལུགས་གྲུབ་མཐའ་ཐམས་ཅད་ཐུགས་་
སུ་ཆུད་པ་བྱུང་། ཉམས་སྣང་ལ་ཚེ་རིང་མའི་ཕྱག་མཐིལ་དུ་བཞག་ནས་
གནས་ཉེར་བཞི་དང་ཡུལ་སོ་གཉིས། དུར་ཁྲོད་ཆེན་པོ་གནས་བརྒྱད་་་
རྣམས་སུ་བྱོན་ཚེ་གནས་ཡུལ་འདི་དག་གང་ལས་བྱུང་དང་རྒྱུ་ཅི་ལས་་
གྲུབ་གསུངས་པས། མཁའ་འགྲོའི་ཞལ་ནས་གནས་ཡུལ་འདི་དག་་་་་
གདུལ་བྱ་རྟག་འཛིན་ཅན་རྣམས་ཁ་དྲང་བའི་ཕྱིར་རེད། དོན་དུ་འདི་
ལྟར་ཡིན་གསུངས་ཏེ། ཐུགས་ཀར་སྡིག་མཛུབ་ཞིག་གཏད་པས་ལྟོ་བ་་་
ཧར་གྱིས་ཕྱེས་ཏེ་རང་སྣང་ཡེ་ཤེས་ཀྱི་ཞིང་ཐམས་ཅད་ཡུལ་གཞན་ན་་་
མེད་ཅེས་གནས་ཡུལ་དུར་ཁྲོད་ཀྱི་བཀོད་པ་ཐམས་ཅད་རྡོ་རྗེ་ཕུང་པོའི་
གྲོང་ཁྱེར་དུ་ངོ་སྤྲད་ནས་འདི་ཁྱོད་ཀྱི་མགྲིན་པའི་རྩ་མདུད་གྲོལ་བའི་་
རྟགས་ཡིན་གསུངས། དེ་ནས་རིམ་བཞིན་སྤྲེལ་ཟླའི་ཚེས་བཅོ་ལྔའི་ཉིན་
སྐུ་མཚམས་གྲོལ་ཚེ་གནས་སྲུང་མི་མོ་རྨ་བྱའི་ལྭ་བ་ཅན་རིན་པོ་ཆེ་དུ་་་
མས་བརྒྱན་པ་ཆིབས་སུ་ཡུ་མོ་ཞོན་པ་ཞིག་གིས་ཤྭ་བ་གསེར་མཐུར་་་་
དང་གཡུ་སྒ་ཅན་ཞིག་ཁྲིད་ཡོང་ནས་ཁྱེད་ཀྱི་ཤྭ་བ་འདི་ཆིབས་དང་་་་
ཁྱེད་སྔོན་འདོང་ཆུར་པདྨ་གླིང་བ་ཡིན་དུས་འུ་ཅག་གཉིས་དམ་ཚིག་་་
གཅིག་དུ་མཐུན་པས། ད་ལན་རྟེན་འབྲེལ་འཕྲོ་སད་དང༌། གཏེར་་་་་
- 89 -



འདོན་པའི་དུས་ཚིགས་གཉིས་འཛོམས་ཡོད་པས་ངས་གྲོགས་བྱེད་་་་
གསུངས་ནས་རྗེས་ཤྭ་བ་ཆིབས་ཏེ་ཁོང་གཉིས་བྱོན་སྐབས་གནས་ཀྱི་་་་
མགུལ་དུ་བྲག་རྡོ་རྗེ་གྱེན་འགྲེང་འདྲ་བ་ཞིག་ཡོད་སར་སླེབས་ནས་ཟབ་
ཆོས་བདེ་ཆེན་ལམ་བཟང་གི་ཆོས་གཏེར་བསེ་སྒྲོམ་ཆེ་བ་གཅིག་སྤྱན་་་་
དྲངས་ཚེ་དྲི་བཟང་གི་ལུང་པ་གང་། འཇའ་ཚོན་ཤར་བ་དང་། འབྲུག་་
སྒྲ་ལྡིར་བ་སོགས་རྟགས་མཚན་ཁྱད་པར་ཅན་དུ་མ་བྱུང་། གནས་དེར་
འདུས་པའི་མི་རྣམས་དད་གུས་ཆེན་པོའི་གསོས་སུ་གྱུར། དེ་ནས་ཞག་་
བདུན་ཕྲག་གཅིག་ལ་གཏེར་སྒྲུབ་མཛད་ནས་བསེ་སྒྲོམ་གྱི་ཁ་ཕྱེས་ཚེ་་་
ནང་ཆོད་ལྔ་ཡོད་པའི་དབུས་སུ་བི་མའི་ཐུགས་བཅུད་བཅུ་བདུན་རྒྱུད་
ཀྱི་ཡང་སྙིང་གི་ཆོས་སྐོར་དང་། ཤར་དུ་གུ་རུའི་སྒྲུབ་ཐབས་མཐོང་བ་་་
དོན་ལྡན་གྱི་ཆོས་སྐོར། ལྷོ་རུ་བོད་ཀྱི་བསོད་ནམས་དང་བསྟན་པ་རྒྱས་
བྱེད་ཀྱི་ཆོས་སྐོར། བྱང་དུ་འཕྲིན་ལས་དྲག་པོའི་ཆོས་སྐོར་གྱི་ཤོག་སེར་
རྣམས་བཞུགས་སོ།
དེ་ནས་རིམ་བཞིན་གནས་འབྲེལ་གྱི་ཞོར་ལ་གཏེར་གནས་རྣམས་
སུ་བྱོན་ནས་གཏེར་ཁ་དུ་མ་བཞེས། ཁྱད་པར་མཆིམས་ཕུ་རི་མོ་ཅན་་་་་
ནས་ཟབ་ཆོས་རྩ་བའི་ཆོས་གཏེར་སྐུ་གསུང་ཐུགས་གྱི་རྟེན་དང༌། སྒྲོམ་
རིགས་ལྔ་སོགས་ཆོ་འཕྲུལ་ཟླ་བའི་ཚེས་བཅུ་གསུམ་གྱི་ཉིན་ངོ་མཚར་་་
བའི་ལྟས་དུ་མ་དང་བཅས་ཏེ་སྤྱན་དྲངས། དེའི་སྐབས་བོད་ཀྱི་བཀའ་
བློན་ལྷ་ཀླུས་བང་མི་བཏང་སྟེ་འཕྲིན་ཡིག་ཕུལ་བ་ལ། རིན་པོ་ཆེ་ཁྱེད་་་
བོད་སྡེ་བ་གཞུང་གི་དབུ་བླར་མངའ་གསོལ་ཏེ་གྲྭ་ཚང་བཞུགས་གནས་
- 90 -
སོགས་ཐུགས་ལ་བབ་པ་སྒྲུབ་ཅིང་བཞུགས་པར་གསོལ་བ་འདེབས་་་་
པར་གདའ་བས། རིན་པོ་ཆེས་དེ་ལུགས་དགོངས་འཚལ་ཞུ་བ་ལ། རྗེ་་་
ཡིས་ང་གངས་རི་ཐོད་དཀར་ནས་འདུག་བསམ་ཀྱང་དབུས་རོགས་་་་
རྣམས་ཀྱིས་དབང་མ་སྟེར། ད་རང་ཡུལ་དུ་བྱོན་ནས་ཕ་ཡབ་གཏེར་་་་
ཆེན་གྱི་བསྟན་མཇུག་སྐྱོང་དགོས་ཞེས་དེ་ལུགས་ཀྱི་ནང་ཡིག་ཕུལ། དེ་་
ནས་རིམ་བཞིན་ལྷ་ལྡན་ལ་ཕེབས་ནས་བཀའ་བློན་གྱིས་གདན་དྲངས་
ཏེ་རྒྱལ་བཙུན་བློན་འབངས་ཀུན་ལ་ཀློང་ཆེན་སྙིང་ཐིག་གི་ཆོས་སྐོར་་་
དང་། རྗེ་གང་གི་ཟབ་གཏེར་གྱི་དབང་ལུང་ཁྲིད་གསུམ་མཛད། ཁྱད་་་
པར་རྒྱལ་བཙུན་གཉིས་ལ་འོད་གསལ་རྫོགས་པ་ཆེན་པོའི་གདམས་་་་
ཁྲིད་གནང་ནས་མངོན་གྱུར་གྱི་རྟོགས་པ་བརྙེས། རྗེ་ཉིད་ལ་བོད་ཡུལ་་
དུ་བཞུགས་པར་གསོལ་བ་བཏབ་ཀྱང་ཞལ་བཞེས་མ་གནང་བར་་་་་
མགོན་བླ་ཤེས་རབ་འདི་ང་རང་གི་བུ་གཅིག་དང་འདྲ་བས་འདི་ཁྱེད་་
ཅག་གི་མཆོད་གནས་ལ་འཇོག་དང་ཆོག་གསུངས་བས་ཐམས་ཅད་་་་
ཀྱིས་དགའ་མགུ་ཡི་རངས་བྱས།
དགུང་ལོ་ཉེར་བརྒྱད་ལོར་རང་ཡུལ་དུ་གསེར་ཞལ་བསྒྱུར་ཚེ་་་་་
འདམ་ཤོད་གངས་སྐོར་གྱི་སྡེ་དཔོན་ཀུན་གྱིས་ཞབས་ཏོག་མི་དམན་པ་
ཞུས་ནས་ཟབ་ཆོས་གསང་བ་སྙིང་པོའི་ཆོས་སྐོར་གྱི་རྩ་གསུམ་དྲིལ་སྒྲུབ་
ཕྱི་ནང་གསང་གསུམ་གྱི་སྒྲུབ་ཐབས་དབང་བསྐྱེད་རྫོགས་ལག་ལེན་་་་་
དང་བཅས་པ་ཀློང་ཆེན་མཛོད་བདུན་གྱི་ཁྲིད་ལུང་རྣམས་ཡོངས་ཁྱབ་
ཏུ་སྤེལ་བ་སོགས་ལས་ལྡན་གྱི་སྐྱེས་བུ་རྣམས་ལ་རང་སྐལ་དང་མཐུན་་
- 91
-



པའི་གདམས་པ་དང་སྲུང་སྐྱོབ་མཛད་དེ་ཟླ་གཅིག་ལ་དེ་ཀར་བཞུགས།
དེ་ནས་རིམ་བཞིན་རྫ་རྒྱལ་དགོན་དུ་བྱོན་ནས་སྐུ་ཡི་གཅུང་པོ་དཔལ་
སྤྲུལ་ནམ་མཁའ་འཇིགས་མེད་ཀྱི་མདུན་དུ་སླེབས། དཔལ་སྤྲུལ་རིན་པོ་
ཆེ་ཡིས་ཞལ་ནས། ཁྱེད་ལ་མཚོ་རྒྱལ་གཏེར་འབྱོན་ངོ་མཚར་ཅན་ཡོད་་
པ་དེ་ང་ལ་གནང་དགོས་ཟེར། གཞན་གཏེར་རྫས་རྣམས་ལ་ཡང་མཇལ་
དགོས་གསུངས་ཚེ། རྗེ་ཡི་ཐུགས་ལ་རྫུན་ཞུས་མི་ཉན་ཡང་རྫས་གཏེར་་
རྣམས་གཞན་གྱིས་མ་མཐོང་ན་དགའ་བར་དགོངས་ནས་ལགས་ང་ལ་
རྫས་གཏེར་ངོ་མཚར་ཅན་ཅང་མེད་གསུངས་ཀྱང་། རིན་པོ་ཆེས་ཞལ་་
ནས་ང་རང་ལ་མདང་སྔགས་སྲུང་མས་ཟེར་བ་ཡིན་པས་ཁྱེད་ལ་ཡོད་་་
ངེས་པས་ད་ནས་ཁྱེར་ཤོག་གསུངས། དེར་བརྟེན་རྗེ་གང་གིས་རྫས་་་་་
གཏེར་ཐམས་ཅད་མདུན་དུ་ཕུལ་བས་དཔལ་སྤྲུལ་རིན་པོ་ཆེས་གཏེར་
རིགས་མང་པོ་ཡོད་པ་དེ་དག་གི་རྒྱུ་ཡིས་གྲུབ་ཚུལ་གྱི་རྟེན་འབྲེལ་་་་་་
སོགས་ཐོལ་བྱུང་གི་མིང་རེ་བཏགས། གཞན་ཡང་རྩ་བ་སྡོང་པོ་ཡལ་ག་
མེ་ཏོག་འབྲས་བུའི་གཏེར་ཁ་ཐམས་ཅད་ལུང་བསྟན། རྗེ་གང་གི་་་་
མཆིམས་ཕུའི་གཏེར་བྱོན་མཚོ་རྒྱལ་སྐུ་ཚབ་དང་གཙུག་གཡུ་ལས་གྲུབ་
པའི་སྒྲོན་ལྗང་སོགས་རིན་པོ་ཆེ་ལ་ཕུལ་བས་ཐུགས་ཀྱི་དགྱེས་ཚོར་ཆེན་
པོ་མཛད། དེའི་རྗེས་རིམ་བཞིན་རང་ཡུལ་ལ་སླེབས་ནས་ལུགས་གཉིས་
གང་ཐད་ནས་བླ་མའི་གདན་ཚབ་ཡོང་ངེས་བྱས་ཏེ་སྐལ་ལྡན་འདུས་
པའི་སྡེ་ལ་ཡབ་རྗེ་བླ་མའི་ཟབ་གཏེར་གྱི་དབང་ལུང་ཁྲིད་གསུམ་མཛད་
ཅིང་གདུལ་བྱ་མཐའ་རྒྱས་སུ་བྱུང་།
དགུང་ལོ་སོ་གསུམ་གྱི་སྟེང་དུ་སྟག་ཐོག་མའི་ནང་བྱོན་སྐབས་་་་
གཏེར་ཆེན་ལས་གླིང་གདུལ་བྱར་བྱོན་པ་དང་མཇལ་ནས་ཡབ་རྗེ་བླ་་་
མའི་གསུང་འོད་གསལ་མ་སྒོམ་སངས་རྒྱས་ཀྱི་ཁྲིད་གཞུང་རྩོད་གཞིར་
བྱས་ནས་ཉིན་ཞག་འགའ་ལ་བརྩད་མཐར་གཏེར་ཆེན་རིན་པོ་ཆེས་་་་
ཞལ་ནས། ཁྱེད་ཀྱི་ཡབ་རྗེ་བླ་མའི་ལྟ་སྒོམ་སྤྱོད་འབྲས་ཀྱི་འཇོག་་་་་་
མཚམས་ཇི་ལྟར་ལགས་གསུངས་པས་རྗེ་གང་གིས་བླ་མའི་དགོངས་པ་
ཟུར་ཙམ་ལས་ལོན་དཀའ་ཡང་། ལྟ་བ་སྐྱེ་མེད་དུ་ཐག་ཆོད། སྒོམ་པ་་་་
ཡེངས་མེད་དུ་རྒྱུན་སྐྱོང་། སྤྱོད་པ་འགགས་མེད་དུ་རྩལ་སྦྱང་། འབྲས་བུ་
བློ་འདས་སུ་ལ་བཟླ་བ་ནི་དཀའ་གནད་ཀྱི་ཆིངས་སུ་བསྟན་པ་ཡིན་་་་་
གསུངས། གཏེར་ཆེན་གྱི་ཐུགས་ཤིན་ཏུ་དགྱེས་ནས་ཕ་རྗེས་བུས་འཛིན་
པ་ཁྱེད་ལྟར་དགོས། ད་ཁྱེད་ཀྱི་བླ་མའི་ལྟ་བ་འདི་མ་རེད་ཟེར་ན་ཀུན་་་
མཁྱེན་ཡབ་སྲས་ཀྱི་གསུང་ཡང་མིན་པར་འགྱུར་ངེས་གསུངས་ནས་་་་
ཆོས་ཀྱི་བགྲོ་གླེང་མང་དུ་མཛད། དེར་འདུས་པའི་སློབ་འབངས་ཀུན་་་
གྱིས་ཉག་གཏེར་ནི་མཁས་གྲུབ་གཉིས་ལྡན་གྱི་གང་ཟག་ཡིན་འདུག་རྗེ་
གང་གིས་བསླབ་སྦྱང་གང་ཡང་མ་བྱས་པར་ད་ལན་ཆོས་རྩོད་ཀྱི་རྒྱལ་་
ཁ་ཐོབ་པ་འདི་ངོ་མཚར་ཟེར་ནས་ཀུན་གྱི་ཡིད་ཚིམ་པ་བྱུང་།།
དགུང་ལོ་སོ་བཞིའི་ལོར་ཚེ་རིང་མས་དངོས་སུ་བདེ་མཆོག་རང་་
བྱུང་གི་གནས་དང་སྦས་གནས་གསང་ཕུག་རྣམས་ཀྱི་གཏེར་འབྱིན་་་་་
པའི་དུས་ཚིགས་སོགས་གསལ་བོ་ལུང་བསྟན། ཡབ་རྗེ་བླ་མས་ཞལ་་་་
གཟིགས་ནས་སྒྲུབ་ཐབས་འགའི་ཤོག་དྲིལ་དང་མ་འོངས་ལུང་བསྟན་་
- 93 -
– 92



སོགས་ཞལ་ཏ་མང་པོ་གནང་།
དགུང་ལོ་སོ་ལྔའི་ལོར་སྔར་གྱི་མཁའ་འགྲོའི་ལུང་བཞིན་ཆོས་་་་་
བདག་བསོད་སྤྲུལ་སྣ་ཚོགས་རང་གྲོལ་བཅས་གཏེར་གནས་རྣམས་སུ་་་
བྱོན་ཏེ། བདེ་མཆོག་ཐུགས་ཀྱི་གནས་ན་ཡང་ཟབ་གསང་བ་སྙིང་ཁྲག་
གི་ཆོས་སྐོར་དང་། གུ་རུ་རྡོ་རྗེ་གྲོ་ལོད་ཀྱི་སྒྲུབ་སྐོར། རིན་ཆེན་སྣ་གསུམ་
ལས་གྲུབ་པའི་རྡོ་རྗེ་རྩེ་དགུ་པ། གཡུ་སྒྲོམ་ཆོས་སྨན་བཅས་སྤྱན་དྲངས། །
སྐུ་གནས་དང་གསུང་གནས་ཀྱི་རྫས་གཏེར་རྣམས་གཏེར་སྲུང་གིས་་་་
ཕུལ་བ་སོགས་རྟེན་འབྲེལ་གྱི་སྣ་ཁ་ཕུན་སུམ་ཚོགས་པ་བྱུང་། དེ་ནས་བླ་
མ་འོད་ཆུང་གི་ཆོས་སྒར་དུ་གདན་འདྲེན་ཞུས་ནས་ཧོར་སྐོར་དང་་་་་
འཁང་རྒན་སོགས་ཀྱི་འདུས་པ་ཁྲི་སྟོང་མང་པོ་ལ་ཡབ་རྗེ་བླ་མའི་ཟབ་
གཏེར་གྱི་དབང་ལུང་ཁྲིད་གསུམ་ཆ་ཚང་གནང་། དེའི་སྐབས་སྨར་ཀྱི་
གཡུང་དྲུང་ལྕགས་རྩེ་དང་། ཤར་གྱི་གཉན་པོ་གཡུ་རྩེ། རྫ་ཡི་གསེར་ཁྲབ་
སོགས་རང་རང་གི་འཁོར་དང་བཅས་མདུན་དུ་ལྷགས་ནས་ཆོས་་་་་་
འབྲེལ་ཞུ་བ་དང༌། ལས་གང་འདོད་དུ་སྒྲུབ་པའི་དམ་བཅའ་ཕུལ། དེ་་་
ནས་རིམ་བཞིན་སྨར་གྱི་ལྕགས་རི་འོད་འབར་དང་བཀྲ་ཤིས་སྒོ་མང་
སོགས་ནས་ཟབ་གཏེར་དུ་མ་བཞེས། དེའི་སྐབས་ཡོན་བདག་རྣམས་་་
ཀྱིས་གསོལ་ཆང་དྲངས་པས་རྗེ་ཉིད་ཆང་གིས་བཟི་ཚུལ་བསྟན་ཏེ། ཆུ་
ནང་དུ་ཉ་ལྟར་འགྲོ་བ་དང་། རི་བྲག་ལ་ཟང་ཐལ་དུ་བྱོན་པ་སོགས་རྫུ་
འཕྲུལ་ཡ་མ་ཟུང་གིས་དེའི་ཕྱོགས་ཀྱི་འགྲོ་བའི་བློ་ཁ་ཆོས་ལ་བསྒྱུར་་་་
རྗེས་སུ་ཕྱིར་གདན་སར་ཕྱག་ཕེབས་པར་མཛད།
དགུང་གྲངས་སོ་དྲུག་ལོར་ལྷ་དང་བླ་མའི་ལུང་བཞིན་འཁོར་་་་
འབངས་ལོངས་སྤྱོད་ཐམས་ཅད་ཐབས་ཀྱིས་སྤངས་ནས་གདན་སའི་ཉེ་
ལོག་གི་ནེ་གྲོ་རྡོ་རྗེའི་རྫོང་གི་དབེན་གནས་སུ་བཅད་རྒྱ་དམ་པོར་་་་་་
བཞུགས་སྐབས་མཁའ་འགྲོས་ལུང་བསྟན་ཏེ། ཟབ་གཏེར་སྣ་འགའ་རེ་
ཤོག་སེར་ལས་བཤུས་ཤིང་གསལ་སྤེལ་མཛད་ཚེ་ངོ་མཚར་བའི་རྟེན་་་
འབྲེལ་བདུན་མ་བསྒྲིགས་ཤུགས་ལ་འགྲིག་ནས་མཛད་འཕྲིན་མཐའ་་་
རྒྱས་སུ་བྱུང་།
དེ་ནས་དགུང་ལོ་སོ་བདུན་ལོར་རང་གནས་ནེ་གྲོ་རྡོ་རྗེའི་རྫོང་་་་་
ཕུག་ནས་ངོ་མཚར་བའི་ཟབ་གཏེར་དུ་མ་སྤྱན་དྲངས་པ་ནི། སྐུ་ཚབ་ཏུ་
གུ་རུའི་སྐུ་ལྗོན་དམར་ལས་གྲུབ་པ་དང་། གསུང་རྟེན་བྱེ་མ་ཨ་ཀྲོང་ལས་
གྲུབ་པའི་སྒྲོམ་བུ་ཤོག་སེར་རིགས་ལྔ་དང་། ཐུགས་རྟེན་གནམ་ལྕགས་་
ལི་མ་ལས་གྲུབ་པའི་ཕུར་བུ། ཡོན་ཏན་རྒྱས་བྱེད་ཀྱི་ཆོས་སྐོར་རྡོ་སྒྲོམ་གུ་
རུའི་ཕྱག་རྟགས་ཅན། འཕྲིན་ལས་ཀྱི་ཆོས་སྐོར་སྡིག་སྒྲོམ་ཧཱུྃ་གིས་མཚན་
པ། ཁྱད་པར་ཟབ་གཏེར་འདྲིལ་བ་སྡོང་པོ་ལྟ་བུའི་ཆོས་སྐོར་བསེ་སྒྲོམ་
རྡོ་རྗེའི་རྒྱ་ཅན་དང་། གཞན་ཡང་བདུད་རྩི་ཆོས་སྨན་སོགས་སྤྱན་་་་་
དྲངས་ཏེ་ཟབ་གཏེར་གྱི་བསྟན་པ་འཛིན་སྐྱོང་སྤེལ་གསུམ་མཐའ་རྒྱས་
སུ་མཛད།།
དགུང་ལོ་སོ་བརྒྱད་ལོར་ཡབ་རྗེ་བླ་མའི་ཟབ་གཏེར་གྱི་སྐུ་་་་་་་
མཚམས་ལ་བཞུགས་སྐབས་ཀུན་མཁྱེན་ཀློང་ཆེན་རབ་འབྱམས་ཀྱིས་་་
ཞལ་གཟིགས་ནས་གཞི་ཀ་དག་ཁྲེག་ཆོད་དང་། ལམ་ལྷུན་གྲུབ་ཐོད་་་་
- 94 -
- 95 -



རྒལ་གྱི་ཉམས་ལེན་རྣམས་ངོ་སྤྲད་དེ་ཀུན་མཁྱེན་ཡབ་སྲས་ཀྱི་བསྟན་་་་
པའི་བཀའ་བབས། དེའི་གསུང་གི་དབང་ལུང་ཁྲིད་སོགས་ཞིབ་རྒྱས་་་
གནང་བར་མཛད་སྐབས་ཡང་དག་ཐུགས་ཀྱི་གཏད་རྒྱ་གློ་བུར་དུ་སད་
ནས་ཆོས་བདག་ཤཱི་ལ་བཛྲ་ལ་གསར་སྤེལ་མཛད། གཞན་ཡང་ཡབ་རྗེ་་
བླ་མས་ཞལ་གཟིགས་ནས་བཀའ་བརྒྱད་ཀྱི་གཏེར་ཤོག་རྣམས་དངོས་་
སུ་གནང་བ་སྐལ་ལྡན་བུ་སློབ་རྣམས་ཀྱི་མཐོང་ཆོས་སུ་གྱུར། . ཟབ་་་་་
གཏེར་ཡོངས་ཀྱི་ཆོས་བདག་བསོད་སྤྲུལ་སྣ་ཚོགས་རང་གྲོལ་གྱི་གཙོའི་
བུ་སློབ་སྐལ་ལྡན་རྣམས་ལ་གསལ་ཁྱབ་ཏུ་སྤེལ་བར་མཛད་དོ། །
དེ་ནས་དགུང་ལོ་སོ་དགུའི་ལོར་རིག་འཛིན་ཞི་དྲག་གི་སྐུ་་་་་་་
མཚམས་ལ་བཞུགས་སྐབས་དགའ་རབ་རྡོ་རྗེས་ཞལ་གཟིགས་ནས་དགུ་
སྣང་སྐོར་གསུམ་དང་། དེ་དག་རྩ་བར་གྱུར་བའི་ཕལ་ཆེར་གསང་བ་་་
ཆེན་པོ་རྒྱུད་བཅུ་བདུན་གྱི་ཏན་ཕལ་མོ་ཆེ་ལ་སོགས་པ་པུསྟི་ཀ་བཅུ་ཡི་
བཀའ་དབང་ཡོངས་རྫོགས་བསྩལ་བས་བརྡ་བཀྲོལ་ཏེ་ཆོས་བདག་ཤྲཱི་
ལ་བཛྲ་སོགས་ལ་སྤེལ། རྡོ་རྗེ་གཡུ་སྒྲོན་མས་ཞལ་གཟིགས་ནས་ཟབ་་་་
དོན་གསང་བ་སྙིང་ཁྲག་གི་ཆོས་སྐོར་དང་རིག་འཛིན་བླ་མའི་ཕྱི་སྒྲུབ་་
དངོས་གྲུབ་སྙེ་མ། ནང་སྒྲུབ་ལས་དཀྱིལ་ཆེན་མོ། གསང་སྒྲུབ་དངོས་་་་
གྲུབ་ཀུན་འབྱུང་ལ་སོགས་པའི་གཏེར་ཤོག་ཐམས་ཅད་གནམ་གཏེར་་་
གྱི་ཚུལ་དུ་གཏད། དེ་ནས་རིམ་བཞིན་སྐུ་མཚམས་གྲོལ་ཏེ་རང་གཏེར་་
གྱི་ཆོས་སྐོར་དུ་མ་གསར་ཕབ་མཛད།
དགུང་གྲངས་བཞི་བཅུའི་ལོར་མ་དང་མཁའ་འགྲོའི་ལུང་བཞིན་
བསོད་སྤྲུལ་རིན་པོ་ཆེ་སོགས་འདུས་སྡེ་རྒྱ་མཚོ་ལྟ་བུ་ལ་ཡབ་རྗེ་བླ་མའི་
གསུང་ཆ་ཚང་གི་དབང་ལུང་དང༌། རང་གཏེར་ཟབ་ཆོས་རྣམས་ཀྱི་་་་
དབང་ལུང་ཞིབ་རྒྱས་སུ་གསུངས། གཞན་ཡང་ཕྱི་སྒྲུབ་གེ་སར་ནོར་བུ་་
དགྲ་འདུལ་གྱི་སྒྲུབ་སྐོར་དང་། ནང་སྒྲུབ་ཨོ་རྒྱན་ནོར་ལྷའི་ཆོས་སྐོར་་་
རྣམས་གཏན་ལ་ཕབས་ནས་གཡང་སྒྲུབ་བྱེད་ཚེ་ལོ་ལེགས་འབྲུ་འཕེལ་
བྱུང་། །
དགུང་ལོ་ཞེ་གཅིག་ལོར་དབང་གི་ལྷ་མོའི་སྐུ་མཚམས་ལ་བཞུགས་
ཤིང་ཟབ་གཏེར་ཆོས་ཀྱི་སྒོ་འཕར་མཐའ་ཡས་པ་ཕྱེས།
དེ་ནས་དགུང་ལོ་ཞེ་གཉིས་ལོར་ཇི་སྐད་དུ། གཏེར་སྟོན་པདྨ་གླིང་
བའི་ཟབ་ཆོས་སྙིང་བྱང་དམར་པོ་ལས༔ མ་འོངས་དུས་བབ་ལྷ་ལྡན་་་་་
ཆོས་གླིང་དུ༔ རྡོ་རྗེ་ཕག་མོའི་རྣམ་སྤྲུལ་བདེ་བའི་མཚན༔ ཆུ་འབྲུག་ལོ་
པ་སྤྱི་མགྲིན་སྙིང་ཁ་རུ༔ ཐཾ་དང་ཧ་རི་ནི་སའི་རི་མོ་གསལ༔ ཟབ་་་
གཏེར་གཉིས་འདོན་གདུལ་བྱ་ཐབས་ཀྱིས་སྐྱོངས༔ ཞེས་རྒྱལ་དབང་་་་
པདྨ་ཀ་རའི་ལུང་བསྟན་དུ་མ་རུ་ཆེས་གསལ་བར་བསྔགས་པའི་ལུང་་་
ཟིན་གྱི་མཁའ་འགྲོ་མ་ཚེ་རབས་མང་པོར་ལས་དང་སྨོན་ལམ་གྱི་་་་་
འབྲེལ་ཆེ་བའི་མཆོག་གི་གཟུངས་མ་ཀུན་བཟང་བདེ་སྐྱོང་ཆོས་ཉིད་་་་
དབང་མོའམ་ཡོངས་གྲགས་ལ་དབུས་བཟའ་མཁའ་འགྲོ་ཞེས་པ་དང་
ཡབ་ཡུམ་གདན་ཐོག་གཅིག་ཏུ་འཛོམས་ནས་ཕྱི་ཟབ་གཏེར་ཡོངས་ཀྱི་
བདག་པོ་འབྲོག་མིའི་སྤྲུལ་བ་བསོད་རྒན་སྤྲུལ་སྐུ་སྣ་ཚོགས་རང་གྲོལ་་་
དང༌། རིག་འཛིན་ཀུན་བཟང་ཉི་མ། ལུང་ཟིན་ཚུལ་ཁྲིམས་རྡོ་རྗེ། པདྨ་་
- 96 -
- 97 -



ལུང་རྟོགས་ཆོས་ཀྱི་རྒྱ་མཚོ། དྲི་མེད་འོད་གསལ་སོགས་ཆོས་བདག་ཀ་་
བཞི་གཙོ་བོ་བརྒྱད་དང་། བུ་ཆེན་ཉེར་ལྔ། ཕྲན་བརྒྱད་ཅུ་སོགས་སྨོན་་་་
ལམ་གྱི་དབང་གིས་རང་རང་གི་ཕྱོགས་ནས་འདུས་པ་དང་། རེབ་ཀོང་
པ་བྱ་བྲལ་ལྷུན་འགྲུབ་རིག་འཛིན་དང༌། དྲག་སྔགས་པ་བསོད་ནམས་་་
འབུམ་སོགས་འདུས་སྡེ་རྒྱ་མཚོ་ལྟ་བུ་ལ་སྐུ་བསོ་ཐོག་རྒྱལ་བའི་གནས་་
ནས་སྤྱན་དྲངས་པའི་ཟབ་གཏེར་སྨིན་པ་འབྲས་བུ་ལྟ་བུའི་ཆོས་སྐོར་་་
དང་། གསལ་བ་མེ་ཏོག་ལྟ་བུ་སྤྲེལ་རྫོང་རྡོ་རྗེ་ཕག་མོའི་ཆོས་སྐོར། རྒྱས་
པ་ཡལ་ག་ལྟ་བུ་ཤིང་ལོ་བྲག་དཀར་གྱི་ཟབ་ཤོག་ལུས་མེད་མཁའ་་་་་་
འགྲོས་དངོས་སུ་ཕུལ་བའི་ཆོས་སྐོར། ཟུག་པ་རྩ་བ་ལྟ་བུ་བསམ་ཡས་་་་
མཆིམས་ཕུ་རི་མོ་ཅན་ནས་སྤྱན་དྲངས་པའི་ཆོས་སྐོར། གཏེར་ལ་ཕན་་
པའི་གྲོགས་ས་གཞི་ལྟ་བུའི་ཆོས་སྐོར་དག་སྣང་སྐོར་གསུམ། དགོངས་
གཏེར་རྣམ་གཉིས་ཀྱི་ཆོས་སྐོར། གཞན་ཡང་གནས་ཆེན་དང་གནས་་་
ཕྲན་ལྔ་སོགས་ནས་སྤྱན་དྲངས་པའི་ཟབ་གཏེར་པོད་བཅུ་དྲུག་ལྷག་གི་
དབང་ལུང་ཡོངས་སུ་རྫོགས་པར་བསྩལ་ནས་སྐལ་ལྡན་གྱི་གདུལ་བྱ་་་་
རྣམས་སྨིན་གྲོལ་གྱི་ལམ་ལ་བཀོད། འགྲིལ་བ་སྡོང་པོ་ལྟ་བུའི་ཆོས་སྐོར་
རྟེན་འབྲེལ་རྗེས་མཐུད་དུ་བཞག གཞན་ཡང་ཀུན་མཁྱེན་ཡབ་སྲས་ཀྱི་
གསུང་རྣམས་ཀྱི་དབང་ལུང་ཁྲིད་གསུམ་བྱས། ནང་ཐབས་ཤེས་མྱུར་་་
ལམ་ལ་བརྟེན་ནས་བོག་འབྱིན་བརྟན་པ་བཅིང་བས་གནས་ལྔའི་རྩ་་་་
མདུད་གྲོལ་བ་དང་། གསང་བ་ཟུང་འཇུག་གི་རིགས་སྐུ་མངོན་དུ་གྱུར་
ནས་དག་རྫོགས་སྨིན་གསུམ་མཐར་ཕྱིན་པའི་ལམ་གྱི་ཡོན་ཏན་ཐོན་་་་
ཚུལ་རྣམས་གཏེར་གཞུང་གཉིས་སུ་གསལ་བས་འདིར་མ་བྲིས། འདི་ཡི་
དུས་སུ་ཉིན་མོར་མེ་ཏོག་གི་ཆར་བབ་པ་དང་། ནུབ་མོར་ས་གཡོ་བ། རི་
དུར་བ། དུང་གླིང་རོལ་མོ་སྣ་ཚོགས་འབུད་དཀྲོལ་བྱེད་པ་སོགས་ཀུན་
ལ་མཐུན་སྣང་དུ་གྲུབ་པའོ། །
དེ་ནས་དགུང་གྲངས་ཞེ་གསུམ་ལོར་བྱེ་མ་ཨ་ཀྲོང་ལས་གྲུབ་པའི་
དབྱངས་ཅན་རིགས་ལྔའི་གཏེར་སྒྲོམ་སོགས་ཟབ་གཏེར་དུ་མ་སྤྱན་་་་
དྲངས། སྟག་ཐོག་བླ་མ་བརྩོན་འགྲུས་རྒྱ་མཚོ་སོགས་འདུས་སྡེ་བཅུ་་་་་
བདུན་ལས་མི་མང་བར་བྱས་ཏེ་ཡབ་རྗེ་བླ་མའི་ཟབ་གཏེར་མ་སྒོམ་་་་་
སངས་རྒྱས་ཀྱི་སྒྲུབ་སྡེ་གསར་དུ་བཙུགས། གཞན་འདུས་སྡེ་རྣམས་ལ་་་
ཀུན་མཁྱེན་ཡབ་སྲས་ཀྱི་གསུང་གི་དབང་ལུང་ཞིབ་རྒྱུས་སུ་གནང་། དེ་
ནས་ཁོང་གི་ཐུགས་དགོངས་ལ་བཤད་སྒྲུབ་ཀྱི་བསྟན་པ་ནི་རྒྱུས་འདུག
ད་ནི་ཡབ་རྗེ་བླ་མའི་ཐུགས་དགོངས་རྫོགས་ཕྱིར་དང་། ཁྱད་པར་ཡོན་
བདག་དང་བུ་སློབ་རྣམས་ཀྱིས་ཕུལ་བའི་ཕྱག་རྫས་འདི་རྣམས་ཀྱིས་་་་
ཡབ་རྗེ་བླ་མའི་ཟབ་གཏེར་གནས་ལུགས་རྒྱུད་ཀྱི་པར་ཤིང་དང་། རྒྱལ་
བའི་བཀའ་འགྱུར་གྱི་གཙོའི་ས་དགེ་བཀའ་རྙིང་སོགས་རིས་མེད་དམ་
པ་རྣམས་ཀྱི་གསུང་འབུམ་པོ་ཏི་སྟོང་ལྷག་དང་། གཞན་ཡབ་རྗེ་བླ་མའི་
སྐུ་གསུང་ཐུགས་ཀྱི་རྟེན་འདི་རྣམས་ལ་ཀུན་གྱིས་ཕྱག་བསྐོར་བྱེད་ཆེད།
གཙུག་ལག་ཁང་ཕུན་སུམ་ཚོགས་པ་ཞིག་བཞེངས་རྒྱུའི་ལྟ་གོན་བྱས་་་
ནས། རྟ་ཤུལ་གོང་འགབ་བར་གསུམ་གྱི་ས་རྡོ་དང་། དབལ་ཤུལ་དཔོན་
ཁག་རྣམས་ཀྱིས་འགེབ་ཤིང་སོགས་ཀྱི་མཐུན་རྐྱེན་བསྒྲིགས་པའི་ཆ་་་་
- 98 -
- 99 -



རྐྱེན་ལ་བརྟེན་ནས་གཙུག་ལག་ཁང་བཞེངས་པ་ལེགས་གྲུབ་བྱུང་། ཡབ་
རྗེ་བླ་མའི་ཟབ་གཏེར་ཟབ་གསང་མཁའ་འགྲོའི་སྙིང་ཐིག་གི་ཆོས་སྐོར་
དང་། རྡོ་རྗེ་ཕུར་བའི་སྒོས་ཐབས་མཆོག་རླུང་གི་རྫོགས་རིམ་གྱི་སྨིན་་་་་
བྱེད་དབང་དང་། གྲོལ་བྱེད་ཁྲིད། རྒྱབ་རྟེན་ལུང་བཅས་དང་གཞན་་་་་
ཡང་གདུལ་བྱ་མཆོག་དམན་ཀུན་ལ་རང་རང་དང་འཚམས་པའི་་་་་་་
དབང་ལུང་ཁྲིད་བཅས་ཞིབ་རྒྱས་སུ་མཛད་དེ། མདོ་ཁམས་མུན་པའི་་་
གླིང་འདིར་འབྲས་བུའི་ཆོས་མཆོག་གི་སྒྲོན་མེས་གསལ་བར་བྱས་ཏེ་་་་
ཐར་བ་དང་ཐམས་ཅད་མཁྱེན་པའི་ལམ་ལ་བཀོད། །
དེ་ནས་དགུང་ལོ་ཞེ་བཞིའི་ལོར་ཡབ་རྗེ་བླ་མའི་ཟབ་གཏེར་གྱི་་་་་
ཆོས་སྐོར་རྣམས་ཀྱི་སྤར་ཤིང་བཞེངས་པར་དགོངས་ནས་ཤིང་ལེབ་་་
སྟོང་ལྷག་ལྟ་གོན་བྱས། སྒྲུབ་སྡེ་རྙིང་བ་རྣམས་མཐར་ཕྱིན་ནས་དབང་་
ཁྲིད་དགའ་སྟོན་ཚོགས་འཁོར་བཅས་ཞིབ་རྒྱས་སུ་མཛད། སྒྲུབ་སྡེ་་་་་
གསར་བར་ཆོས་བདག་ཧབ་ཤུལ་བླ་མ་ཆོས་གྲགས། དབོན་པོ་ཚུལ་་་་་
ཁྲིམས་འོད་གསལ་སོགས་འདུས་སྡེ་ཉེར་གཅིག་གིས་བཙུགས་ནས། རྩ་
གསུམ་གྱི་དབང་ལུང་དང་། སྔོན་འགྲོ་སོགས་ཟབ་ཆོས་ཡོངས་རྫོགས་ཀྱི་
བཀའ་གཏད་བྱས་ཏེ་ཀུན་ཡིད་ཚིམ་པར་མཛད། དེ་ནས་སྙིགས་མའི་
སེམས་ཅན་རྣམས་བསོད་ནམས་དམན་པའི་དབང་གིས་སྐུ་བསྙུན་ཏེ་་
བཞུགས་ཞུས་དང་སྐུ་རིམ་སོགས་ཇི་ལྟར་སྒྲུབ་ཀྱང་མ་ཕན་པར་ཤིང་་་
བྱི(1924)ལོའི་ཧོར་ཟླ་བཞི་པའི་ཚེས་བཅུའི་ཉི་ཤར་འབྲུག་གི་དུས་སུ་
ཕྱག་གཉིས་བདེ་བའི་རྡོ་རྗེའི་དབུ་ལ་བཞག་སྟེ། ཨ་ཧཾ༔ བདག་ནི་ཐབས་
– 100 -
མཆོག་བདེ་ཆེན་ཧེ་རུ་ཀ ཁྱོད་ནི་སྟོང་དབྱིངས་ཤེས་རབ་ཡུམ་ཆེན་མོ
ཟུང་འཇུག་གཉིས་མེད་སྦྱོར་བའི་ཏིང་འཛིན་གྱིས༔ སྣང་གྲགས་རིགས་
གསུམ་དག་པ་རབ་འབྱམས་ཞིང༔ སྐུ་དང་ཡེ་ཤེས་འདུ་འབྲལ་མེད་་་་
པའི་ཀློང༔ ཟུང་འཇུག་མི་ཤིགས་རྟ་ཕག་ཡབ་ཡུམ་སྐུར༔ རབ་སད་་་་
གཞོན་ནུ་བུམ་སྐུར་སངས་རྒྱས་ཤོག༔ ཅེས་གསུངས་མ་ཐག་ཏུ་གཟུགས་
སྐུའི་དཀྱིལ་འཁོར་ཆོས་དབྱིངས་སུ་བསྡུ་ཚུལ་བསྟན། དེ་ནས་མཚོ་རྒྱལ་
སྤྲུལ་བ་བདེ་བའི་རྡོ་རྗེས་ནང་དབྱིངས་ལྷུན་འགྲུབ་སྒོ་བརྒྱད་ཀྱི་ཐུགས་
དམ་གསལ་འདེབས་ཞུས་པའི་དེ་མ་ཐག་ས་གཡོ་བ་དང་། དྲི་བཟང་
འཐུལ་བ། ནམ་མཁའ་བར་སྣང་ཐམས་ཅད་འཇའ་ཚོན་གྱིས་གང་བ།
དུང་གླིང་རོལ་མོ་དཀྲོལ་བ་སོགས་ངོ་མཚར་བའི་ཆོ་འཕྲུལ་མཐའ་ཡས་
པ་ཀུན་ལ་མཐུན་སྣང་དུ་གྲུབ་པ་བྱུང་། དེ་ནས་སྐུ་གདུང་རིན་པོ་ཆེ་་་་
ཞག་བདུན་ཕྲག་གསུམ་དུ་བཞག་ནས་མཆོད་འབུལ་ཟབ་རྒྱས་སུ་་་་་་
མཛད་པས། སྐུ་གདུང་ཕལ་ཆེར་འོད་དུ་ཡལ་ནས་ལྷག་མ་གྲུ་གང་ལས་
མ་ལྷག ཁྱད་པར་སྐུ་གདུང་རིན་པོ་ཆེ་མེར་སྦར་སྐབས་འོད་ཞུ་མ་ཚར་
བར་དུ་འོད་ལྔའི་ཁ་དོག་གི་མེ་འབར་བ་དང་། ནམ་མཁའ་བར་སྣང་་་་
ཐམས་ཅད་འཇའ་འོད་ཀྱིས་གང་བ། གཞན་ཡང་གདུང་རུས་རྣམས་ལ་
དཀྱིལ་འཁོར་གྱི་སྒོ་རྫོགས་དང་ཡིག་འབྲུ་ཕྱག་མཚན་སོགས་རིས་དང་
འབུར་དུ་དོད་པ་དང་། གདུང་རིགས་ལྔ་དང་སྐུ་གདུང་རིང་བསྲེལ་་་་
སོགས་བྱུང་ནས་དོན་གཉིས་ཀྱི་མཛད་པ་མཐར་ཕྱིན་པ་ནི། རྒྱུད་ལས།
དེ་ལ་སྐུ་དང་གདུང་དང་ནི། །དེ་བཞིན་འོད་དང་སྒྲ་ཉིད་དང་། །ས་ནི་་
- 101 -



༄༅། །སྤྲུལ་བའི་གཏེར་སྟོན་ཆེན་པོ་རིག་འཛིན་ནུས་
ལྡན་རྡོ་རྗེའི་རྣམ་ཐར་བསྡུས་པ་དངོས་
གྲུབ་སྙེ་མ་ཞེས་བྱ་བ་བཞུགས་སོ། །
གཡོ་བར་འགྱུར་བའོ། །ཞེས་དང་། རང་ཤར་ལས། སྐུ་དང་གདུང་དང་
འོད་རྣམས་ཀྱང་། །མྱ་ངན་འདའ་བར་གང་ཡོད་པ། དེ་ལ་རྟགས་རྣམས་
འབྱུང་བར་བཤད། །ཞེས་གསུངས་པ་ལྟར་རྒྱུད་ནས་གསུངས་པའི་་་་་
མངོན་པར་རྫོགས་སངས་རྒྱས་པའི་རྟགས་རྣམས་ས་ཚྭ་སྐོར་ཕོར་ལས་
བྱུང་བ་ལྟར་མངོན་སུམ་དབང་པོའི་སྤྱོད་ཡུལ་དུ་གྱུར་པའོ།། །།
སླར་སྨྲས་པ། དེ་ལྟར་ཁྱབ་བདག་གདོད་མའི་མགོན་པོ་དང༌། །
དབྱེར་མེད་གང་གི་རྟོགས་བརྗོད་རྒྱ་མཚོ་ལས། །སྐྲ་རྩེའི་ཟེགས་མ་ཙམ་
ཞིག་བྲིས་པ་ལ། །ནོང་བ་གང་མཆིས་ལྷ་དང་བླ་མར་བཤགས། །འདི་་་་
བྲིས་རྣམ་དཀར་དགེ་བའི་བསོད་ནམས་ཀྱིས། །བརྒལ་དཀའི་སྲིད་་་་་་
མཚོར་དུབ་པའི་འགྲོ་བ་རྣམས། །མྱུར་དུ་ཟུང་འཇུག་སྐུ་བཞི་མངོན་་་་
གྱུར་ནས། །དོན་གཉིས་འབྲས་བུའི་དཔལ་ལ་སྤྱོད་པར་ཤོག །བདག་་་་
ཀྱང་དེང་ནས་ཚེ་རབས་ཐམས་ཅད་དུ། །ཐེག་མཆོག་བཤེས་གཉེན་དམ་
པོས་རྗེས་བཟུངས་ཏེ། །ཐུབ་བསྟན་མདོ་སྔགས་ཆོས་ཚུལ་རྒྱ་མཚོ་ལ། །
མཁས་ཚུལ་གསུམ་གྱིས་བྱ་བ་བྱེད་པར་ཤོག།
ཞེས་པའང་གཏེར་ཆེན་གང་དང་སྐྱེ་མང་ལས་སྨོན་འབྲེལ་བའི་་་
ཤཱཀྱའི་དགེ་སློང་ཐུབ་བསྟན་གྲགས་པའམ་པདྨ་འོད་གསལ་མཐའ་ཡས་
ཀྱིས་བྲིས་པ་མངྒ་ལཾ།
པད་མ་འོད་གསལ་གྱིས་མཛད།
- 102 -



༄༅། །ན་མོ་གུ་རུ་མཉྫ་ཤྲཱི་ཛྙཱ་ན་ས་ཏྭཱ་ཡ། ཐུགས་བསྐྱེད་མཚུངས་མེད་་་་
དུས་སུ་སད་པ་ཡི། །པད་མའི་ཟབ་གཏེར་རྒྱ་མཚོའི་མཛོད་འཆང་བའི། །
སྙིགས་མའི་སྐྱབས་གཅིག་དཀྱིལ་འཁོར་རྒྱ་མཚོའི་བདག །ནུས་ལྡན་་་་
དཔའ་བོས་ཚེ་རབས་ཀུན་ཏུ་སྐྱོངས། །མགོན་དེའི་གང་འདུལ་སྒྱུ་མའི་་
རོལ་རྩེད་ཀྱིས། །བསྟན་འགྲོའི་ཕན་བདེའི་དཔལ་ཡོན་བསྐྲུན་པའི་ཚུལ།།
མདོ་ཙམ་བརྗོད་ལ་ཉེས་འགལ་གང་མཆིས་པ། །རྩ་གསུམ་དམ་ཅན་་་་་
སྲུང་མས་བཟོད་པར་བཞེས། འདི་ན་དུས་མཐར་འཁྱམས་པའི་ཉམ་་་
ཆུང་ངས། །ཁྱི་ཡི་ཁ་ནས་སེང་དཀར་འོ་མ་བཞིན། །དུས་བབ་པདྨའི་་་་་
རྒྱལ་ཚབ་སྤྲུལ་སྐུ་ཡི། །བྱུང་བ་བརྗོད་འདི་སྔོན་སྨོན་རྟེན་འབྲེལ་མཐུ། །
དེ་ལ་འདིར་གཏེར་སྟོན་ཆེན་པོ་རིག་འཛིན་ནུས་ལྡན་རྡོ་རྗེའམ་
ཡོངས་གྲགས་ལ་རྫོང་གཏེར་རིག་འཛིན་ཀུན་བཟང་ཉི་མ་ཞེས་མཚན་
སྙན་གྱི་དབྱར་རྔ་སྲིད་ཞིའི་བླ་ན་ལྡིར་བ་དེ་ཡི་ཕྱི་ནང་གསང་བའི་རྣམ་
ཐར་རྒྱ་མཚོ་ལྟ་བུ་ལས་འདིར་རྗེས་འཇུག་དད་པའི་གསོས་སུ་སྐྲ་རྩེའི་
ཟེགས་མ་ཙམ་གླེང་བ་ལ། དེ་ཡང་བདག་ཉིད་ཆེན་པོ་ནི་སྔོན་བསྐལ་བ་
དཔག་ཏུ་མེད་པའི་གོང་རོལ་ནས་ཁྱབ་བདག་གདོད་མའི་མགོན་པོ་་་༌
སྟོན་པ་ཀུན་ཏུ་བཟང་པོའི་ངོ་བོར་ཡེ་ནས་སངས་རྒྱས་སུ་ཟིན་ཀྱང་དེ་
བཞིན་གཤེགས་པའི་གསང་གསུམ་མི་ཟད་པ་རྒྱན་གྱི་འཁོར་ལོའི་ཡེ་་་
ཤེས་ཀྱི་སྒྱུ་འཕྲུལ་ལས། ལོངས་སྐུ་ཚེ་མཐའ་ཡས་པའི་དཀྱིལ་འཁོར་སྣང་
བར་མཛད་ཅིང་གང་འདུལ་སྤྲུལ་བའི་རོལ་གར་གྱིས་དག་པའི་ཞིང་་་་
རབ་འབྱམས་དང་འཇིག་རྟེན་གྱི་ཁམས་ཀུན་ཏུ་གདུལ་བྱའི་དོན་སྣ་་་
- 105 -



ཚོགས་མཛད་པ་ལ་རྟག་ཁྱབ་ལྷུན་འགྲུབ་ཀྱིས་འཇུག་པའི་ཚུལ་ནི། སྐྱེ་་
འཕྲེང་ལས། སྐྱེ་མེད་ཆོས་སྐུའི་སྟོན་པ་ཀུན་ཏུ་བཟང་། མ་འགགས་རང་
གྲོལ་ལོངས་སྐུ་སྣང་མཐའ་ཡས། །ཐུགས་རྗེ་རྨད་བྱུང་རྣལ་འབྱོར་ནུས་་་
ལྡན་པ། །ཐུབ་པའི་སྤྱན་སྔར་འཕགས་པ་ཤཱ་རིའི་བུ། །ཨོ་རྒྱན་ཡུལ་དུ་་་
ཆོས་རྒྱལ་ཏྲིག་ན་པ། །ནོར་བུ་གོ་ལེབ་ཡང་དག་མངོན་འགྱུར་དཔལ། །
བོད་ཁམས་མུན་སེལ་པད་མའི་སྤྱན་སྔ་རུ། །འབྲོག་མི་ལོ་ཙཱ་ཁྱེའུ་ཆུང་ཡེ་
ཤེས་བློ། །བསྟན་པའི་ཕྱི་མོ་ནོར་བུ་དོན་འགྲུབ་དང༌། །དགོངས་པ་་་་་
མངོན་འགྱུར་རྣལ་འབྱོར་མཁར་ནག་པ། །སྦྱོར་སྒྲོལ་ཐབས་མཁས་་་་་༌་
མགོན་པོ་རྡོ་རྗེ་དང་། །ཆོས་ཀྱི་མཛོད་འཛིན་ཧེ་པ་ཆོས་འབྱུང་ལ། །ཟབ་
གཏེར་མངའ་བདག་བདུད་འདུལ་རྡོ་རྗེ་དང་། །གྲུབ་བརྙེས་དབང་ཕྱུག་
དཔའ་བོ་རོལ་བ་རྩལ། །ཆོས་ཉིད་ཀློང་རྡོལ་རྡོ་རྗེ་ཁྲོ་བོ་ལོད། །མཁའ་་་་
སྤྱོད་གནས་ཤུལ་ཡེ་ཤེས་རྡོ་རྗེ(འཇིགས་བྲལ་ཡེ་ཤེས་རྡོ་རྗེ)དང༌། །ཟབ་
གསང་སྒོ་འབྱེད་རྡོ་རྗེ་དྲག་པོ་རྩལ(བསོད་ནམས་ལྡེ་བཙན)། །བརྟུལ་
ཞུགས་མཐུ་ཐོབ་ནུས་ལྡན་རྡོ་རྗེ(ཀུན་བཟང་ཉི་མ)དང་། །མ་འོངས་་་་
བསྟན་པའི་ཉི་མ་ཀུན་སྐྱོང་གླིང་། །གཅོད་སྨྱོན་དྲག་བཞད་རོལ་བའི་རྡོ་
རྗེ་དང་། །ཨོ་རྒྱན་བདེ་ཆེན་གླིང་བ་ཡེ་ཤེས་མཛོད། །གདུག་པ་ཚར་་་་་
གཅོད་རྡོ་རྗེ་བསམ་འགྲུབ་རྩལ། །འཁྲུལ་ཞིག་རྣལ་འབྱོར་ཨོ་རྒྱན་ཞིག་་
པོ་བ། །ཐབས་མཁས་སྤྱོད་པ་སྐྱོང་བའི་མཁའ་ཁྱབ་རྗེ། །སྙིགས་མའི་འགྲོ་
མགོན་ཨོ་རྒྱན་ལས་འཕྲོ་གླིང་། །བྱམས་པའི་སྤྱན་སྔར་བྱང་སེམས་རལ་
གྲི་འཛིན། །མ་འོངས་སངས་རྒྱས་མོས་པ་མཐའ་ཡས་གྲགས། །ཞེས་་་་་
- 106 -
གསུངས་པ་ལྟར། གདུལ་བྱ་འཕྲིན་ལས་ཀྱི་ཞིང་ཇི་སྙེད་དུ་སྐུ་གསུང་་་་་
ཐུགས་ཡོན་ཏན་འཕྲིན་ལས་ཀྱི་སྤྲུལ་བ་ཉི་མའི་ཟེར་དང་བྱེ་མའི་གྲངས་
ལྟར་བྱོན་ནས་ནམ་མཁའ་ཇི་སྲིད་དུ་བསྟན་དང་འགྲོ་བའི་དོན་སྣ་་་་་
ཚོགས་མཛད་པ་ནི། སྲས་བཅས་རྒྱལ་བའི་འཕྲིན་ལས་ཀྱི་འཇུག་པ་་་་་
འགོག་མེད་དུ་སྣང་བ་སྟེ། རྒྱུད་བླ་མ་ལས། ཇི་ལྟར་བིཌུལ་ས་གཞི་་་་་
གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་
འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་
བརྙན་སྣང་ཞེས་གསུངས་པ་ལྟར་རོ། །
དེང་སྐབས་སུ་བབ་པ་སྤྲུལ་བའི་གཏེར་ཆེན་བརྒྱ་རྩའི་འཕྲིན་ལས་
ཀྱི་བཀའ་བབ་འཁྲུལ་བྲལ་པད་མའི་རྒྱལ་ཚབ་རིན་པོ་ཆེ་རྫོང་གཏེར་་་
ཀུན་བཟང་ཉི་མའམ་རིག་འཛིན་ནུས་ལྡན་རྡོ་རྗེ་མཆོག་ནི་གཏེར་ཆེན་
བདུད་འཇོམས་གླིང་བ་ཉིད་མདོ་ཁམས་རྒྱ་རོང་བྲག་ལྷ་མགོན་པོའི་ཉེ་
འདབས་གསེར་ལྡན་ཆུ་བོ་འཁྱིལ་བའི་གཡོན་ཟུར་དུ་སྐུ་འཁྲུངས་ཏེ་་་་
ཟབ་ཆོས་གསང་བ་སྐོར་བཞིའི་ཆོས་སྒོ་གསར་དུ་ཕྱེས་ནས་གང་འབྲེལ་
པདྨ་འོད་ཀྱི་ཕོ་བྲང་དུ་ཚོམ་བུ་ཁྱུ་དེད་བྱས་ཏེ་གཟུགས་སྐུ་ཆོས་་་་༌་་
དབྱིངས་སུ་བསྡུས་ནས་ཨོ་རྒྱན་དྷུ་མ་ཐ་ལའི་དགའ་སྟོན་ཨོ་ཌི་ཡ་ནའི་
ཧི་མ་ལའི་དུས་ཀྱི་ཚོགས་སྤྲིན། འོད་གསལ་དགའ་བ་བཞིའི་སྤྲིན་ཆར་་
སྤྲོ་དབུས༔ ཕྱི་དངོས་པོ་དག་པ་ནང་འཛིན་རྟོག་གྲོལ་བ་གསང་བ་འོད་
གསལ་སྒྱུ་འཕྲུལ་རོལ་བའི་ལྟད་མོ༔ དབྱིངས་རིག་གཉིས་མེད་ཀྱི་ཁྲི་་་་
གདུགས་བརྡལ་ཞིང༔ འོད་གསལ་དགའ་བ་བཞིའི་སྤྲིན་ཆར་སྤྲོ་དབུས༔
- 107 -



འབུམ་ཕྲག་ཡངས་པའི་ཌཱཀྐིའི་གསང་གསུམ་བདེ་བ་ཆེན་པོའི་ཆོས་་་་་
སྟོན་ལ་རོལ་ཞིང༔ རིག་འཛིན་པཎ་གྲུབ་རྒྱ་མཚོས་བཤད་སྒྲུབ་མཛད་་་
གྲལ༔ བདེ་སྟོང་ཚིམས་པ་དྲུག་གི་ཟློས་གར་ལ་རོལ་ཞིང༔ མཆོག་ལྡན་
ཆོས་ཀྱི་རྒྱལ་སྲིད་རང་ཤར་རང་གྲོལ་དུ་སྐྱོངས་ཚེ རྗེ་དུས་གསུམ་་་་
མཁྱེན་པ་སློབ་དཔོན་ཁྲག་འཐུང་ནག་པོའི་ཞལ་སྔ་ནས༔ ཨེ་མ་ཧོ་ངོ་་་
མཚར་རྨད་ཀྱི་ཆོས༔ སེམས་ཅན་སངས་རྒྱས་སྙིང་པོ་ཅན༔ ཡེ་ནས་་་
དག་མཉམ་རྒྱལ་བའི་ཞིང༔ ཉིད་ལས་གཞན་པའི་རང་མཚན་པ༔
བཙལ་ཀྱང་རྙེད་པར་འགྱུར་མིན་གསུངས༔ ཨེ་ཁཾ་མ་ཡ༔ ཞེས་དབུགས་
དབྱུང་ནས་ཕྱི་སྐུ་གདུང་རྒྱས་པའི་དཀྱིལ་འཁོར་ལ་བརྟེན་ནས་གཏད་
རྒྱ་མཛད༔ གྲུབ་པའི་ཁྱུ་མཆོག་གཏེར་ཆེན་སྔ་མ་ཉི་ཤུ་རྩ་ལྔའི་བྱིན་་་་་
རླབས་ཀྱི་ཟེག་མ་རེག༔ ནང་གུ་རུ་གངས་ཆེན་མཚོའི་སྐུ་ལུས་ཀྱི་བཀོད་
པ་བསྟན་ནས་གཏད་རྒྱ་མཛད༔ སྦས་པའི་རྒྱ་བཀྲོལ་མཆོག་སྟེར་ཉི་ཤུ་
རྩ་ལྔའི་བྱིན་རླབས་ཀྱི་དྲོད་རྟགས་འཕོས༔ གསང་བ་མཁར་ཆེན་གྲུབ་་
པའི་རྒྱལ་མོ་ཡི་སྐུ་གསུང་ཐུགས་ཀྱི་གསང་བ་གསུམ་གྱི་བཀོད་པ་ཡ་་་་
མཚན་པ་བསྟན་ནས་གཏད་རྒྱ་མཛད༔ སྨོན་ལམ་འཕྲོ་བཙན་ཟབ་་་་་
གཏེར་གྱི་འཕྲིན་ལས་ཅན་ཉི་ཤུ་རྩ་ལྔའི་བྱིན་རླབས་ཀྱི་ཆུ་བོ་བབ༔ ཡང་
གསང་མཉམ་སྦྱོར་མཁའ་ཡི་བརྡའ་སྦྱོར་ཨ་ལི་ཀ་ལི་ལ་བརྟེན་ནས་་་་་་
གཏད་རྒྱ་མཛད༔ དུས་བབ་ཆོས་ཀྱི་རྒྱལ་པོ་སྤྲུལ་བའི་གཏེར་འཆང་་་་
ཉེར་ལྔའི་བྱིན་རླབས་ཀྱི་དྲོད་ཚད་རེག་པའི་མོད་ལ་ཡེ་ཤེས་དབྱིངས་ཀྱི་
མཁའ་འགྲོ་རྣམས་ཀྱིས་གླུ་དབྱངས་མེ་ཏོག་གི་ཆར་སྤྲོས་ཤིང་བརྡ་དོན་
རྟགས་ཀྱི་བསྟོད་པ་སྣ་ཚོགས་ཀྱི་སྐྱེལ་མ་དང་བཅས་གངས་ལྗོངས་བོད་
ཁམས་འདྲེན་པའི་དེད་དཔོན་དུ་བརྫངས། དེ་ནས་བོད་རབ་བྱུང་བཅོ་
ལྔ་པའི་ཤིང་འབྲུག་(1904)ལོར་ཡབ་ཨ་ལྕགས་འབྲུ་ཡི་བརྒྱུད་པ་་་་་་
བདུད་འདུལ་གསུམ་པ་གཏེར་ཆེན་བདུད་འཇོམས་གླིང་བའི་སྐུ་སྲས་་
མཁྱེན་སྤྲུལ་འཛམ་གླིང་དབང་རྒྱལ་དང་། ཡུམ་སྐེ་བཟའ་སྒྲོན་མ་མཚོ་
གཉིས་ཀྱི་སྲས་སུ་མཚན་དཔེའི་དཀྱིལ་འཁོར་མངལ་གྱི་ཆུ་འཛིན་ལས་
གྲོལ་ཚེ་སྦྲ་ཁྱིམ་ཕྱི་ནང་ཐམས་ཅད་དུ་འཇའ་འོད་ཀྱི་གུར་ཁང་ཕུབ་པ་
དང་། ས་གཞི་གཡོ་ཞིང་འབྲུག་སྒྲ་ལྡིར་བ་ སོགས་ངོ་མཚར་བའི་རྟགས་
མང་དུ་བྱུང་བས་སྙན་པའི་དབྱར་རྔ་ཕྱོགས་སུ་ལྡིར། འཇི་ཉུང་སྤྲུལ་་་་
བའི་སྐུ་རིན་པོ་ཆེ་གང་གིས་རྗེ་འདི་ཡུམ་གྱི་ལྷུམས་ན་བཞུགས་ཚེ་སྔ་་་
འགྱུར་བསྟན་པའི་ཉིན་བྱེད་འཇམ་མགོན་མི་ཕམ་རིན་པོ་ཆེས་གསང་
གསུམ་རྡོ་རྗེའི་བྱིན་རླབས་བསྩལ་ཚུལ་གྱི་རྒྱུ་མཚན་དང་འབྲེལ་བའི་སྒོ་
ནས་མཚན་གྱི་ཅོད་པན་རིག་འཛིན་ཀུན་བཟང་ཉི་མ་ཞེས་གསོལ། རྫ་་་
མཚམས་སྤྲུལ་རིན་པོ་ཆེས་བདུད་འཇོམས་དཔའ་བོའི་སྤྲུལ་བ་རུ་་་་་་
བསྔགས་ནས་ཞབས་སྤྱི་བོར་བླངས་ཤིང་ཟང་ཟིང་གི་ཞབས་ཏོག་ཕུལ།
སྐུ་ཆུང་ངུའི་དུས་ནས་ཉམས་དང་རྨི་ལམ་ལུང་བསྟན་སོགས་དམ་པའི་
ཡོན་ཏན་རྣམས་རང་ཆས་སུ་མངའ་ཞིང་རྩ་གསུམ་དམ་ཅན་སྲུང་མ་་་
དང་བཅས་པས་མ་ཡིས་བུ་བཞིན་བསྐྱངས། རྗེ་འདི་ནི་གཏེར་ཆེན་་་་་
བདུད་འཇོམས་གླིང་བ་ཞིང་དུ་ཕེབས་སྐབས་རྗེ་བཙུན་མི་ལ་སླར་ཡང་
བཤེས་གཉེན་གྱི་ཟོལ་ལ་ཕེབས་པ་གཡུང་ཤུལ་བླ་མ་གསུང་མཆོག་རྡོ་་་
- 108 -
- 109 -



རྗེའི་འོད་གསལ་ཉམས་ཀྱི་སྣང་ཆ་ལ་གསེར་སྐུ་ཞིག་དང་ཡི་གེ་པོ་་་་
གཅིག་རྡོར་དྲིལ་བཅས་སྦྲ་ཡི་མཐོང་ནས་འཕུར་ཏེ་སྐུ་དབུ་ཕྱོགས་སུ་་་
འཕུར་སོང་། ཡི་གེ་དང་རྡོར་དྲིལ་གཉིས་ཐག་ཉེ་སར་བབ་པ་རྨིས་པས་
གཏེར་ཆེན་རིན་པོ་ཆེ་ཁོང་གི་སྐུ་སྤྲུལ་སྟོད་ཕྱོགས་ཐག་རིང་སར་་་་་་་་
འཁྲུངས་འགྲོ་གསུང་སྤྲུལ་དང་ཐུགས་སྤྲུལ་གཉིས་ཐག་ཉེ་སར་འཁྲུངས་
ཏེ་རང་རེས་ཉམས་ལ་ཕན་ངེས་ཞིག་འབྱུང་ངེས་གསུངས་པ་ལྟར་སྐུ་་་
སྤྲུལ་འཇིགས་བྲལ་ཡེ་ཤེས་རྡོ་རྗེ་ཀོང་པོའི་ཡུལ་དུ་འཁྲུངས། གསུང་སྤྲུལ་
ཀུན་བཟང་ཉི་མ་དང་ཐུགས་སྤྲུལ་བསོད་ནམས་ལྡེའུ་བཙན་རྣམ་་་་་
གཉིས་སྔར་གྱི་གདུང་རིགས་སུ་འཁྲུངས་པ་ལགས། དེ་ནས་པཎ་ཆེན་བི་
མ་མི་ཏྲ་སླར་ཡང་བཤེས་གཉེན་གྱི་ཟོལ་ལ་ཕེབས་པ་སྦས་པའི་རྣལ་་་་
འབྱོར་ཆེན་པོ་རྒྱ་ཚོགས་བླ་མ་ཆེ་མཆོག་གིས་ཡི་གེ་སྦྱོར་ཀློག་དང་གར་
དབྱངས་ཐིག་གསུམ་སོགས་སྦྱངས་པའི་ཡོན་ཏན་རྣམས་རིམ་གྱིས་་་་་
བསླབས། རྒྱལ་བའི་དབང་པོ་ཀུན་མཁྱེན་དངོས་སྣང་ཁུ་བོ་དྲི་མེད་འོད་
ཟེར་གྱིས་ཡབ་རྗེ་བླ་མའི་སྤྲུལ་བ་རུ་ཡང་ཡང་བསྔགས་ནས་སྙིང་ཐིག་་
གོང་འོག་དང་གཏེར་ཆེན་བདུད་འཇོམས་གླིང་བའི་ཟབ་ཆོས་གསང་་་
བ་སྐོར་བཞི་ཁོང་ཉིད་ཀྱི་ཟབ་གཏེར་ཡོངས་རྫོགས་ཀྱི་སྨིན་གྲོལ་བདུད་
རྩིའི་ཆར་ཆེན་བསྩལ། གཞི་ཀ་དག་ཁྲེག་ཆོད་དང་ལམ་ལྷུན་འགྲུབ་ཐོད་
རྒལ་བཅས་ཀྱི་ངོ་སྤྲོད་གདབ་སྟེ་གོ་མྱོང་རྟོགས་པའི་གདེངས་ཚད་རྙེད་
ཅིང་ཉམས་རྟོགས་ཡོན་ཏན་གྱི་གཏེར་ཁ་ཀློང་ནས་རྡོལ། གཏེར་ཆེན་་་་
ལས་རབ་གླིང་བས་རྒྱུད་རྒྱལ་གསང་བ་སྙིང་པོ་སོགས་བརྒྱུད་ལྡན་གྱི་་་
ཟམ་མ་ཆད་པའི་བཀའ་ལུང་དབང་ཁྲིད་མང་པོས་སྨིན་པར་བྱས་ཤིང་
ཉག་བླ་མཐའ་ཡས་ཀྱི་ཡང་སྲིད་དུ་ངོས་བཟུང་སྟེ་ཐུགས་བརྩེ་བ་ཆེན་
པོས་བསྐྱངས། མཚོ་རྒྱལ་དངོས་སྣང་མཁའ་འགྲོ་སུ་ཁ་བཛྲ་གྱིས་དབང་
ཆེན་རྟ་མཆོག་རོལ་བའི་བཀའ་བབ་ངན་ལམ་རྒྱལ་བ་མཆོག་དབྱངས་
ཀྱི་ཟློས་གར་དུ་བསྔགས་ཤིང་སྨིན་གྲོལ་གྱི་གདམས་ངག་མང་དུ་གནང་
སྟེ་རྗེས་སུ་བཟུང། རྒྱལ་སྲས་ལྷ་རྗེ་མཆོག་རབ་རྩལ་བསྟན་འགྲོའི་དཔལ་
མགོན་དམ་པར་བྱོན་པ་འཁྲུལ་བྲལ་པད་མའི་རྒྱལ་ཚབ་ཨོ་རྒྱན་འཕྲིན་
ལས་གླིང་བས་ཐུགས་བརྩེ་བ་ཆེན་པོས་རྗེས་སུ་བཟུང་སྟེ་སྨིན་གྲོལ་གྱི་
གདམས་ངག་མང་དུ་གནང་ཞིང་དུས་ལ་བབ་ཚེ་རང་རེ་གཉིས་ཀྱིས་་་
མཁའ་འགྲོ་དགོངས་འདུས་ཀྱི་ཆོས་སྐོར་རྣམས་བསྟན་འགྲོའི་དཔལ་དུ་
གཏན་ལ་ཕབ་དགོས་ཐུགས་ལ་ཞོག་གསུངས་ཏེ་བསྐུལ་མ་གནང་། ཐེག་
དགུའི་ཡང་རྩེ་འོད་གསལ་རྫོགས་པ་ཆེན་པོའི་བསྟན་པ་གཏད་དེ་དོན་
གྱི་རྒྱལ་ཚབ་ཏུ་མངའ་གསོལ། མདོ་ཁམས་གྲུབ་པའི་གཙུག་རྒྱན་གཡུ་་་
ཁོག་བྱ་བྲལ་བ་ཆོས་དབྱིངས་རང་གྲོལ་གྱིས་ཁྱེད་གཏེར་སྟོན་ཚང་གི་མི་
རྒྱུད་ལ་ཟབ་ཆོས་མང་པོ་བྲི་རྒྱུ་ཡོད་པས་ཡིག་ཆུང་ཡག་པོ་ཞིག་སྦྱངས་
དགོས་ཞེས་ལུང་བསྟན་དང་ཞལ་གདམས་མང་པོ་གསུངས། དེ་ལྟར་་་་
སྔོན་བྱོན་དམ་པ་དུ་མས་རྗེས་སུ་བཟུང་བ་བཞིན་རྩེ་གཅིག་སྒྲུབ་པར་་་
གཞོལ་བས་གྲུབ་འབྲས་མངོན་དུ་གྱུར། སྣང་བ་ལ་རང་དབང་ཐོབ་སྟེ་་
དངོས་ཡོད་དངོས་མེད་དང་དངོས་མེད་དངོས་པོར་བསྒྱུར་བ་སོགས་་
རྫུ་འཕྲུལ་ཡ་མ་ཟུང་ལ་དབང་འབྱོར་བས་དཔེར་ན་གཙང་མདའ་ཚང་
- 111 -
- 110 -



ལ་ས་བདག་གཏད་དཀྲུག་གསུངས་སྐབས་སེར་ཞོད་ཆེན་པོ་ཞིག་གིས་
སྦྱིན་བསྲེག་གི་ནང་ཚང་མ་ཆུ་ཡིས་བཀང་ཡང་མེ་སྦྱར་སྐབས་རང་་་་་་
འབར་དུ་སོང་བ་དང་། ཡང་ཐེངས་གཅིག་ཡོན་བདག་ཞིག་ཤི་སར་་་་
བྱོན་སྐབས་གཟིམས་གུར་ནང་དཀར་མེ་རང་འབར་ལ་སོང་བ་སོགས་
མང་ངོ༌། །དེ་ནས་ཉམས་ཀྱི་སྣང་ཆ་ལ་གཏེར་སྟོན་གྲྭ་བ་མངོན་ཤེས་་་་
ཅན་གྱིས་དབུ་སྐྲ་ལན་ཚལ་བཅུ་གསུམ་གནང་ནས་འདི་ཁོ་བོའི་འཕྲིན་
ལས་ཀྱི་མཇུག་དག་སྣང་སྐོར་བཅུ་གསུམ་ཡིན་པས་གཏན་ལ་ཕབ་་་་་
དགོས་གསུངས་པ་བཞིན་དག་སྣང་ཡེ་ཤེས་རོལ་བ་ལས། ཟངས་མདོག་
དཔལ་རིའི་མཐོང་སྣང་སྐུ་གསུམ་ཞིང་བཀོད་ཟབ་མོ་དང་པོ་ཊ་ལའི་་་
ཞིང་བཀོད་འབྲེལ་ཚད་སངས་རྒྱས། གཡུ་ལོ་བཀོད་པའི་ཞིང་བཀོད་དྲི་
བྲལ་མེ་ལོང་གསུམ་བན་བོན་གྱི་ཡིག་གཟུགས་སུ་བཀོད། སྐབས་འདིར་
དཔལ་རི་པད་མ་འོད་ཀྱི་ཕོ་བྲང་དུ་བྱོན་པའི་སྣང་ཚུལ་ཉུང་བསྡུས་་་་་
ཤིག་ཞུ་ན། བསྐལ་བ་ཆུ་མོ་བྱ་ཡི་ལོའི་ཧོར་ཟླ་བཅུ་གཉིས་པའི་ཚེས་་་་་
བརྒྱད་ཀྱི་ནུབ་མོ་ཉམས་འོད་གསལ་དང་འདྲེས་པའི་སྐབས་སུ་ནམ་་་་
མཁའི་དབྱིངས་ནས་འཇའ་དམར་པོ་ཞིག་བདག་གི་མདུན་ཐད་དུ་་་་
བརྐྱངས་པ་ལས་མཁའ་འགྲོ་སྔོན་མོ་རུས་པའི་རྒྱན་དྲུག་གི་སྤྲུས་པ་ཞིག་
བྱུང་ནས་བྲོ་གར་བྱེད་ཅིང་འདི་སྐད་གསུངས་སོ༔ ཨེ མི་མིན་མཁའ་
སྤྱོད་དབྱིངས་ན༔ གཟུང་འཛིན་མཚན་རྟོགས་བྲལ་ཡང༔ སྔོན་སྨོན་་་་
དམ་བཅས་དབང་གིས༔ སྐལ་ལྡན་སྐྱོང་བར་བྱེད་འོང༔ ང་ངོ་ཁྱོད་ཀྱི་
ཤེས་སམ༔ ཤེལ་དཀར་རྡོ་རྗེ་མཚོ་ཞེས༔ མཁའ་འགྲོ་མཚོ་རྒྱལ་ཐུགས་་
- 112 -
ལས༔ སྤྲུལ་མཛད་ཕོ་ཉ་ཡིན་ནོ༔ ཕྱི་ན་གདོས་བཅས་མ་གྲུབ༔ ནང་དུ་
ཀུན་རྟོག་བྲལ་ལོ༔ གསང་བ་གཟུང་འཛིན་དབེན་ཡ༔ ཡེ་ཤེས་གཅིག་་
ལ་བཀོད་ཚུལ༔ ལྡོག་པ་མང་དུ་མཆིས་ལགས༔ གསལ་སྒྲིབ་མཚན་མ་་
མི་མངའ༔ སྐུ་དང་ཡེ་ཤེས་རོལ་པ༔ ཐམས་ཅད་མཁྱེན་པའི་ཡོན་ཏན༔
བརྗོད་དང་བསྒྲངས་ལས་འདས་སོ༔ གྲུབ་ཆེན་འབྲོག་མི་ལོ་ཙཱ༔ གཏི་
མུག་རོ་ཉལ་མ་བྱེད༔ འོད་གསལ་ངང་ལ་བཞག་འཚལ༔ ལྟ་བསྒོམ་་་་
སྤྱོད་དང་མ་བྲལ༔ གང་ཤར་ཡེ་ཤེས་སྐྱོང་མཛོད༔ དབྱིངས་ཐིག་བཀོད་
པ་སྣ་ཚོགས བརྡ་དང་དཔེ་རུ་ཤར་ཚེ༔ རྣམ་དཀར་ལེགས་པར་ཕབ་
འཚལ༔ འདོད་ཡོན་སྒྱུ་མའི་ཆོས་ལ༔ མ་སྤྱོད་འཁོར་བར་འཆང་ཡོང༔
འཇིག་རྟེན་ཆོས་བརྒྱད་དོར་ལ༔ བརྟུལ་ཞུགས་སྤྱོད་པ་བོག་དབྱུང༔
ཉོན་མོངས་དུག་ལྔའི་བཀོད་པ༔ མ་སྤང་མི་ཞེན་དགོས་ལགས༔ ཕ་་་་་
གཅིག་གུ་རུའི་དྲུང་དུ༔ བུ་ཁྱོད་འགྲོ་བར་ཨེ་འདོད༔ མོས་པ་ཡོད་ན་་་
བྱོན་དང༔ ང་ཡིས་བསུ་བར་བྱེད་འཚལ༔ ཞེས་ཟེར་བའི་ལན་དུ༔
བདག་གིས་སྨྲས་པ༔ ཨ་ཧོ༔ གསོན་དང་ཡེ་ཤེས་མཁའ་འགྲོ༔ ཆུང་ངུའི་
དུས་ནས་བཟུང་སྟེ༔ སྐྱབས་གཅིག་མ་ཧཱ་གུ་རུར༔ དད་མོས་ལྷག་པར་
བྱུང་ངོ༔ དཔའ་བོ་མཁའ་འགྲོ་བསམ་ཡས༔ དངོས་ཉམས་རྨི་ལམ་ཀུན་
ཏུ༔ ཞལ་གཟིགས་ལུང་བསྟན་སྣ་ཚོགས༔ བསླུ་མེད་དུས་སུ་བྱུང་ངོ༔ མ་
བསླབ་སྔོན་སྦྱང་ལས་འཕྲོའི༔ གསལ་ཁྱབ་ཞི་གནས་གནད་དང༔ སྟོང་
ཆེན་རིག་པའི་ལྟ་བ༔ མ་བཅོས་ཡེ་བབ་བསྒོམ་གནད༔ རྩོལ་བྲལ་་་་་
ཤུགས་ལ་ཤར་ལགས ང་ཡི་བསམ་པ་ལྟར་ན༔ རང་སྣང་ཟངས་་་་་
- 113 -



མདོག་དཔལ་རི༔ རང་རིག་པདྨ་འབྱུང་གནས༔ རང་ཤར་བརྡ་དང་་་
དཔེ་ཆ༔ རང་ལ་རྣམ་པར་རྫོགས་ཡོད༔ གཞན་ན་ཐ་དད་མེད་མོད།
དངོས་མཚན་སངས་རྒྱས་ས་མིན༔ སྙམ་པའི་ཤར་ཆ་སྣང་བྱུང༔ ཞེས་་
པའི་ཞུ་བ་ཕུལ༔ ལན་གནང་བ༔ ཨེ་མ༔ སྐལ་བཟང་སྐྱེས་བུ་གསོན་་་་
དང༔ ཡེ་དག་ཆོས་སྐུའི་ཀློང་ན༔ སྐུ་དང་ཡེ་ཤེས་ཞིང་ཁམས༔ རང་ལ་
ཡེ་ནས་རྫོགས་ཀྱང༔ ངོ་བོ་མཐོང་བར་དཀའ་འོ༔ རང་ཉིད་གཅིག་པུ་
གྲོལ་ཐབས༔ སེམས་ཉིད་རིག་པའི་ཡེ་ཤེས༔ པདྨ་འབྱུང་གནས་ཉིད་་་
དུ༔ ལ་བཟླས་མཉམ་པར་བཞག་ན༔ ཚོལ་བྱ་ལོག་ན་མ་གྲུབ༔ ལོག་་་་
འཁྲུལ་གདུལ་བྱ་སྐྱོང་ན༔ ཞལ་གཟིགས་ལུང་བསྟན་གལ་ཆེ༔ ཟབ་་་་་
གཏེར་ཀློང་རྒྱ་བཀྲོལ་ན༔ དངོས་མཉམ་རྨི་ལམ་སྣང་བ༔ འོད་གསལ་་
དབྱིངས་སུ་ཡལ་ལ༔ དག་པའི་ཞིང་ཁམས་བགྲོད་ནས༔ སྟོན་པ་པད་་་
འབྱུང་དྲུང་དུ༔ གདམས་ངག་གབ་དོན་ཟབ་གནད༔ དྲིས་ལན་གསལ་
བོར་མཛད་ཚུལ༔ འགྲོ་དོན་གདུལ་བྱ་ལས་ཅན༔ གུ་རུའི་བཀའ་ལུང་་་
བཞིན་དགོས༔ དེ་ཕྱིར་དཔལ་རིའི་གནས་སུ༔ འབྱོན་ན་ལམ་གྲོགས་་་
བྱེད་ཡ དེ་མིན་བདག་ནི་འགྲོའོ༔ ཞེས་ཟེར༔ བདག་གིས་སྨྲས་པ༔ ཀྱེ་
ཧོ༔ ཐུགས་རྗེ་བརྩེ་བའི་མངའ་བདག བཀའ་དྲིན་མཉམ་མེད་དམ་་་
པ ཨ་མ་དབྱིངས་ཀྱི་མཁའ་འགྲོ༔ བདག་ལ་ལེགས་པར་གསོན་དང༔
དག་པ་པདྨ་འོད་ཀྱི༔ ལྷུན་གྲུབ་གཞལ་ཡས་དབུས་སུ༔ སྐྱབས་མཆོག་་
སངས་རྒྱས་གཉིས་པ༔ སྟོན་འཁོར་དག་པ་རབ་འབྱམས༔ མངོན་སུམ་
མཇལ་རྒྱུ་གྲུབ་ན༔ དེ་ལས་སྤྲོ་བ་ཅི་དགོས༔ འགྲོ་འདོད་ད་ལྟ་ཉིད་དུ༔
ལམ་གྲོགས་ཁྱོད་ཀྱིས་མཛོད་དང༔ ཕ་ཡི་དྲུང་དུ་ཕྱིན་ལགས༔ ཞེས་་་་
ཞུས་ཚེ་ལྷོ་ནུབ་མཚམས་ནས་འཇའ་དཀར་པོ་ཞིག་བདག་གི་མདུན་་་་
ཐད་དུ་བྱུང་བ་ལ་བརྟེན་ནས་མཁའ་འགྲོ་མ་དེ་ཉིད་སྔོན་དུ་ཕྱིན་་་་༌་་
བདག་དེ་ཡི་རྗེས་སུ་འབྲང་ནས་སོང་བའི་མོད་ལ་བོད་དང་བལ་པོ་རྒྱ་
གར་འཕགས་པའི་ཡུལ་གྲུ་སོགས་ནས་མཐའ་འཁོབ་ཀྱི་ཡུལ་བསམ་་་་
གྱིས་མི་ཁྱབ་པ་བརྒལ་ནས་བྱོན༔ དེ་ནས་མཐའ་ཡས་རྒྱ་མཚོའི་དཔག་
ཚད་གྲངས་མེད་པར་བསྒྲོད་ནས་མཚོན་ཆ་གཟེངས་བ་ལྟ་བུའི་ངོས་སུ་
བཻཌཱུརྱའི་སྐས་ལམ་དུ་ཕྱིན་ཏེ་བལྟས་ཚེ་ཤར་ཕྱོགས་སྲིན་ཡུལ་ལངྐ་པུ་རི་
ཆོས་ལ་དཀར་བའི་ཡུལ། གླིང་བཅུ་གསུམ་པོ་ཐམས་ཅད་ཨོ་རྒྱན་རྡོ་རྗེ་
ཐོད་འཕྲེང་ཉིད་ཀྱི་གདུལ་ཞིང་ལུས་སྲིན་པོ་ལྟར་སྣང་ཡང་སྤྱོད་པ་དམ་
པའི་ཆོས་ལ་སྦྱོར་བའི་རིག་འཛིན་ཤ་སྟག་དང་། ལྷོ་ཕྱོགས་སྲིན་ཡུལ་་་་
བམ་རི་ཐོད་མཁར་ཉམས་རྟོགས་དང་ཡོན་ཏན་རྒྱས་པའི་ཡུལ། གླིང་་་
དགུ་པོ་འདི་དག་ཨོ་རྒྱན་རཏྣ་ཐོད་འཕྲེང་ཉིད་ཀྱིས་ཆོས་གསུངས་སྣང་
བ་བསྒྱུར་ལུས་སྲིན་པོ་ལྟར་སྣང་ཡང་སྤྱོད་པ་གསང་སྔགས་ཀྱི་ལྟ་སྤྱོད་་་
རྣམ་པར་དག་ཅིང་རིག་པ་འཛིན་པའི་ས་ལ་སྦྱོར་བ་ཤ་སྟག་དང་། ནུབ་
ཕྱོགས་སྲིན་པོ་སྦྱོར་སྒྲོལ་ལ་མཁས་པའི་ཡུལ། གླིང་དགུ་དང་བཤན་པའི་
གྲོང་ཁྱེར་བསམ་གྱིས་མི་ཁྱབ་པ་ཨོ་རྒྱན་པདྨ་ཐོད་འཕྲེང་ཉིད་ཀྱིས་་་་་
བརྟུལ་ཞུགས་ཟབ་མོའི་ཆོས་གསུངས་པའི་ཡུལ་ལུས་སྲིན་པོ་ལྟར་སྣང་
ཡང་གསང་སྔགས་ཀྱི་སྦྱོར་སྒྲོལ་ཕུན་སུམ་ཚོགས་པ་ལ་སྤྱོད་ཅིང་རིག་་་
འཛིན་གྱི་ས་ལ་སྦྱོར་བ་ཤ་སྟག་དང་། བྱང་ཕྱོགས་སྲིན་པོ་བརྟུལ་ཞུགས་
- 114 -
- 115 -



ལ་མཁས་ཤིང་གདུག་པའི་ཡུལ། གླིང་དགུ་དང་གདོལ་བ་གནོད་སྦྱིན་ཕོ་
མོའི་གྲོང་ཁྱེར་བསམ་གྱིས་མི་ཁྱབ་པ་ཨོ་རྒྱན་ཀརྨ་ཐོད་འཕྲེང་རྩལ་གྱིས་
སྦྱོར་སྒྲོལ་ཟབ་མོའི་ཆོས་གསུངས་ཡུལ་ལུས་སྲིན་པོ་ལྟར་སྣང་ཡང་་་་་་་
གསང་སྔགས་ཀྱི་བརྟུལ་ཞུགས་ལ་སྤྱོད་པའི་རིག་འཛིན་གྱི་ས་ལ་སྦྱོར་བ་
ཤ་སྟག་མཐོང་བ་ཐམས་ཅད། ཌཱཀྐིའི་ཞལ་ནས་ཡུལ་འདི་རྣམས་གུ་རུ་
གཅིག་གི་འཕྲིན་ལས་བཞིའི་གདུལ་ཞིང་རེད། དཔལ་རི་པདྨ་འོད་ཀྱི་ཕྱི་
རིམ་གྱི་གསེར་གླིང་ཡིན་གསུངས། དེ་ནས་རྒྱ་མཚོའི་ཕ་མཐར་བརྒལ་བ་
ན་ཤར་སྲིན་ཡུལ་གནོད་སྦྱིན་རྫོང་། ཤར་ལྷོ་སྲིན་ཡུལ་འདོད་འབྱུང་་་་
རྫོང་། ལྷོ་ཡི་སྲིན་ཡུལ་འདོད་བརྩེགས་རྫོང་། ལྷོ་ནུབ་སྲིན་ཡུལ་མེ་ལྷའི་་
རྫོང་། ནུབ་ཕྱོགས་སྲིན་ཡུལ་པདྨ་བརྩེགས་པའི་ཡང་རྫོང་། ནུབ་བྱང་་་་
སྲིན་ཡུལ་པདྨ་འཁྱིལ་རྫོང་། བྱང་གི་སྲིན་ཡུལ་རླུང་ནག་འཁྱིལ་རྫོང་།
བྱང་ཤར་གྱི་སྲིན་ཡུལ་གཏུམ་རྔམ་བཞད་པ་རྫོང་སོགས་སྲིན་པོའི་ཡུལ་
གླིང་ལ་ཨོ་རྒྱན་ཆེན་པོ་ཉིད་ཀྱི་གང་འདུལ་འཕྲིན་ལས་ཀྱི་མཛད་པས་་
རིག་པ་འཛིན་པའི་ས་ལ་སྦྱོར་བར་མཛད་པ་དུ་མ་བཞུགས་པ་མཐོང་།
ཊཱཀྐིའི་ཞལ་ནས་འདི་དག་རྣམས་དམ་པའི་ཆོས་ལ་སྤྲོ་བ་ཆེ་ཞིང་བརྟུལ་
བཞུགས་ཀྱི་གདེངས་ཕུལ་དུ་ཕྱིན་པ་རྣམས་ཀྱི་མགོན་དང་དཔུང་་་་་་
གྲོགས་དམ་པ་ཡིན། ཡུལ་གླིང་དྲག་པོ་རབ་ཏུ་གཏུམ་པའི་ཚལ་དང་རི་
བོ་གཟུགས་བརྙན་འཛིན་མདོག་དཀར་སྤྱན་གཟིགས་བཀྲ་བ་ཟེར་་་་་
གསུངས་སོ། །དེ་ནས་ཡང་ཕྱིན་པས་དཀར་གསལ་འོ་མའི་མཚོ་དྲི་་་་་
བསུང་སྣ་ཚོགས་འཐུལ་བ་ཅན་དེ་བརྒལ་ནས་ཕ་རིའི་ངོས་སུ་སླེབས་་་
- 116 -
ནས་ཤར་དུ་རི་དཀར་པོ་འོད་འབར་བ་ལ་མེ་ཏོག་ཀུ་ཤ་དཀར་པོ༔
འདབ་བཟང་སྨུག་པོ༔ སང་ཀྲྀ། དབང་མདོག་དམར་པོ༔ འདབ་ལྡན་་་
ལྗང་ཁུ༔ ལྷུན་འཐུག་སྤུད་མཐིང་ནག་སོགས་ཀུ་མུད་སྣ་ཚོགས་ཚལ་དུ་
བསྙིལ་བ༔ དྲི་བཟང་གི་ངད་པ་གཡོ་བ༔ མཐོང་བ་ཙམ་གྱིས་བདེ་བའི་
ཉམས་ལྷག་གེར་འབར་བ༔ རི་དེ་ལ་བརྟེན་པའི་ཕོ་བྲང་ཕྱི་ཤེལ་མཁར་
དགུང་ལ་བསྙེགས་པ་ནང་ཐོད་པའི་སྐུ་མཁར་ཅན་གདན་སྲིན་པོ་ཕོ་མོ་
དང་ཉི་ཟླ་ཁ་སྦྱོར་བའི་སྟེང་དུ་ཨོ་རྒྱན་དྲག་པོ་རཀྵི་ཏ་ཞེས་བྱ་བ་ཞི་མ་
ཁྲོ་འཛུམ་གྱིས་ཉམས་དང་ལྡན་པ་གཡས་རྡོ་རྗེ་གཡོན་ཐོད་ཁྲག་དུར་་་
ཁྲོད་ཆས་བརྒྱད་ཀྱིས་བརྒྱན་པ་ཞབས་གྱད་སྟབས་སུ་རོལ་བ་དེ་ཡིས་་་
སྲིན་པོ་རྣམས་ལ་བྱ་སྤྱོད་ཀྱི་རྒྱུད་སྡེ་མང་པོའི་ཆོས་འཁོར་བསྐོར་ཞིང་་
ཐམས་ཅད་རིག་འཛིན་གྱི་ས་ལ་བཞུགས་པ་ཤ་སྟག་གོ༔ བདག་གིས་་་
ཞུས་པ་ཡུལ་གླིང་འདི་དག་གང་ཡིན་ལགས༔ ཌཱཀྐིའི་ཞལ་ནས་ཆགས་་
བྲལ་རྡོ་རྗེ་འབར་བའི་རྫོང་སུ་གྲགས༔ སྟོན་པ་རྡོ་རྗེ་དྲག་པོ་རྩལ་དང་
འཁོར་སྲིན་པོ་ཕོ་མོ་བྱམས་བརྩེ་དང་ལྡན་པ་རིག་འཛིན་གྱི་ཚོམ་བུར་་
ཆོས་གསང་སྔགས་བྱ་སྤྱོད་ཀྱི་རྒྱུད་སྡེ་མཐའ་ཡས་པ་སྟོན་ཅིང༔ ཡུལ་ནི་
དགའ་བ་ཚལ་ཞེས་ཟེར༔ གྲོང་ཁྱེར་ལ་མཐོང་ན་སྤྲོ་ཞེས་གྲགས༔ རི་བོ་
འོད་འབར་མཐའ་ཡས་པའི་རྩེ་ཞེས་པའོ༔ འདི་མཐོང་བ་ཡང་ལས་་་་་
དང་སྐལ་བ་རེ་ལྡན༔ ཞེས་གསུངས་སོ༔ དེ་ནས་བདག་གིས་ཨོ་རྒྱན་་་
རཀྵི་ཏ་ལ་ཞུས་པ༔ ཀྱེ་ཧོ༔ དུས་གསུམ་རྒྱལ་བ་ཐམས་ཅད་ཀྱིས༔ སྐུ་ཡི་
གསང་བ་གསུམ་རྫོགས་གར༔ ཨོ་རྒྱན་རྡོ་རྗེ་དྲག་པོ་རྩལ༔ མཁྱེན་བརྩེ་
- 117 -



ནུས་པའི་གཏེར་ཆེན་གྱིས༔ སྐལ་བཟང་བདག་ལ་ཐུགས་རྗེས་དགོངས༔
ལས་སྒྲིབ་བག་ཆགས་སྦྱོང་བ་དང༔ སྨིན་ཅིང་གྲོལ་བར་མཛད་དུ་་་་་
གསོལ༔ ཞེས་ཞུས་ཚེ༔ གུ་རུ་ཉིད་རྡོ་རྗེ་རྣམ་པར་འཇོམས་པའི་ཚུལ་་་་
བཟུང་ནས་ཁྲོ་བོ་རྨེ་བར་བརྩེགས་པ་དང་ལག་ན་རྡོ་རྗེའི་དབང་ལུང་་་
རྒྱུད་སྒྲུབ་ཐབས་དང་བཅས་པ་རྣམས་གནང་བྱུང་བའི་མོད་ལ་ཐམས་
ཅད་རིག་པའི་གཏེར་སྒྲོམ་དུ་བཞག་ལ་ཡེ་ཤེས་ཀྱི་དབྱིངས་སུ་རྒྱས་་་་་
བཏབ་བོ༔ དེ་ནས་ཡང་གསུངས་པ༔ ཨེ ལས་སྐལ་ལྡན་པའི་བུ་ཁྱོད་་
སྙན་གསོན་དང༔ གཟུང་འཛིན་སེམས་ཀྱི་གཤིས་ལུགས་ལས༔ ཤར་་་་
བའི་སྣ་ཚོགས་སྣང་བ་རྣམས༔ ཡེ་ཤེས་ཆེན་པོའི་རོལ་བ་རུ༔ ལ་བཟླ་་་
ངང་བཞག་ཐག་ཆོད་གལ༔ རྡོ་རྗེ་འབར་བའི་རིམ་པའི་བཅུད༔ མ་་་་
བརྗེད་རིག་པའི་དཀྱིལ་དུ་སྦོས༔ ད་ལྟ་སྤེལ་བའི་དུས་མ་ཡིན༔ ས་བོན་
འོད་ཟེར་གོ་ཆ་ཡི༔ སྤྲུལ་བ་ལྷུན་འགྲུབ་རྒྱ་མཚོར་གཏོད༔ བརྟུལ་་་་་
ཞུགས་མཆོག་གི་དཔའ་གདེང་བསྐྱེད༔ ངེས་མེད་སྤྲེལ་རྫོང་འགྲིམ་ལ་་་
བཞུགས༔ བརྟུལ་ཞུགས་མངོན་གྱུར་འགྲོ་དོན་འབྱུང༔ ཁྱོད་ནི་ལས་་་་
དང་སྐལ་བ་ལྡན༔ མ་བརྗེད་གདམས་ངག་སེམས་ལ་ཟུངས༔ ང་ནི་་་་
ཁྱོད་དང་འབྲལ་མེད་ཡིན༔ ཨེ་ཧཾ་ཀ་ཕཊ༔ ཅེས་གསུངས་སོ༔ དེ་ནས་་
ཡང་ཕྱིན་པའི་ཚེ་ལྷོ་གསེར་རི་སེར་པོ་འོད་འབར་བ་ལྗོན་ཤིང་འདབ་་
སྟོང་རྒྱས་པ་ལས་ཤིང་ཏོག་སུ་རཿ ཞུམ་མྨེ༔ ཨ་འབྲུ༔ ཤ་རུ་ཏ་ལ་སོགས་
ཁ་དོག་དྲི་རོ་ནུས་པ་ཕུན་སུམ་ཚོགས་པ་མང་པོ་ལྕགས་པ༔ གསེར་གྱི་
དྲིལ་བུ་གཡེར་ཁ་སྣ་ཚོགས་པ་ལས་ཆོས་སྒྲ་འུར་བ། སྐྱེད་མོས་ཚལ་དང་
- 118 -
མེ་ཏོག་སེར་མདངས་དང་ལྡན་པ༔ དྲི་བསུང་འཐུལ་ལ་འཇའ་འོད་ཀྱི་
གུར་ཕུབ་པ༔ མཐོང་བ་ཙམ་གྱིས་གསལ་བའི་ཉམས་ཚད་མེད་པ་དང་
ལྡན་པ༔ རི་དེ་ལ་བརྟེན་པའི་ཕོ་བྲང་སེར་པོ་དགུང་ལ་བསྙེགས་པ་ནང་
ཐོད་པའི་སྐུ་མཁར་ཅན་གདན་རུ་ཏྲ་ཕོ་མོ་ཐབས་ཤེས་ཉི་ཟླའི་ཁར་ཨོ་
རྒྱན་རཱཀྐ་རཏྣ་དྲག་པོ་རྩལ་ཞེས་བྱ་བ་ཞི་མ་ཁྲོ་འཛུམ་གཏུམ་རྔམས་་་་་
སྒེག་པ་གཡས་ནོར་བུའི་དབྱུག་པ་དང་གཡོན་ཐོད་ཁྲག་བསྣམས་པ་སྐུ་
ལ་དུར་ཁྲོད་དཔའ་ཆས་རྫོགས་པ་ཞིབས་སྤྱོད་སྟབས་སུ་རོལ་བ་དེ་ཡིས་
སྲིན་པོ་ཕོ་མོ་རྣམས་ལ་རྣལ་འབྱོར་ཡོ་གའི་རྒྱུད་སྡེ་མང་པོའི་ཆོས་་་་་་་
འཁོར་བསྐོར་ཞིང་ཐམས་ཅད་རིག་པ་འཛིན་པའི་ས་ལ་སྦྱོར་བ་ཤ་སྟག་
གོ༔ བདག་གིས་ཡུལ་གླིང་འདི་དག་གང་ཡིན་ལགས་ཞུས་ཚེ༔ ཌཱཀྐིའི་་
ཞལ་ནས་འདོད་འབྱུང་རིནྡྷ་འབར་བའི་ལྗོངས་སུ་གྲགས༔ སྟོན་པ་རཏྣ་
ཡིད་བཞིན་རྩལ་འཁོར་སྲིན་པོ་ཕོ་མོ་མཁྱེན་བརྩེ་དང་ལྡན་པ་རིག་་་་་
འཛིན་གྱི་ཚོམ་བུ་ཆོས་གསང་སྔགས་རྣལ་འབྱོར་གྱི་རྒྱུད་སྡེ་མཐའ་ཡས་
པ་སྟོན་ཅིང༔ ཡུལ་ནི་འདོད་འབྱུང་ཚལ་དུ་གྲགས༔ གྲོང་ཁྱེར་ལ་དྲན་
ན་དགའ་ཞེས་གྲགས༔ རི་བོ་འོད་ཟེར་སྣ་ཚོགས་པའི་རྩེ་ཞེས་པའོ༔
འདི་མཐོང་བ་ཡང་ལས་དང་སྐལ་བ་བཟང་པོ་དང་ལྡན་པ་ཡིན་་་༌༌
གསུངས༔ དེ་ནས་བདག་གིས་ཨོ་རྒྱན་རཀྟ་རཏྣ་རྩོལ་ལ་ཞུས་པ༔ ཀྱེ་ཧོ༔
དུས་གསུམ་རྒྱལ་བ་ཐབས་ཅད་ཀྱི༔ ཡོན་ཏན་གསང་བ་གསུམ་རྫོགས་་
གར ཨོ་རྒྱན་རཏཾ་དྲག་པོ་རྩལ༔ མཁྱེན་བརྩེ་ནུས་པའི་གཏེར་ཆེན་་་་
གྱིས༔ སྐལ་བཟང་བདག་ལ་ཐུགས་རྗེས་དགོངས༔ ལས་སྒྲིབ་བག་་་་
- 119 -



ཆགས་སྦྱང་བ་དང༔ སྨིན་ཅིང་གྲོལ་བར་མཛད་དུ་གསོལ༔ ཞེས་ཞུས་་
ཚེ༔ གུ་རུ་ཉིད་རཏྟཱ་ཡིད་བཞིན་དབང་གི་རྒྱལ་པོའི་ཚུལ་བཟུང་ནས་ཁྲོ་
བོ་རྣམ་པར་རྒྱལ་བའི་གཤིན་རྗེའི་འོད་ཟེར་མཐའ་ཡས་སྒྲོལ་མར་རབ་
ཏུ་བརྩེགས་པའི་རྒྱུད་སྒྲུབ་ཐབས་དབང་བཀའ་གཏད་དང་བཅས་པ་
རྣམས་གནང་བྱུང་བའི་མོད་ལ་ཐམས་ཅད་རིག་པའི་གཏེར་སྒྲོམ་དུ་་་་
བཅུགས་ཆོས་དབྱིངས་ཡངས་པའི་བྲག་ལ་རྒྱས་བཏབ་ནས་ཡེ་ཤེས་་་༌་
འགགས་མེད་གསལ་བའི་གཏེར་བསྲུང་བྱས་ལ་བཞག་གོ༔ དེ་ནས་ཡང་
གསུངས་པ༔ ཨི༔ ལས་དང་ལྡན་པའི་བུ་མཆོག༔ སྣང་སྲིད་འཁོར་་་་་
འདས་ཆོས་ཀུན༔ སྐུ་དང་ཡེ་ཤེས་རོལ་པ༔ འཁོར་བ་ལྟར་དུ་མ་ཞེན༔
རྡོ་རྗེ་གསུམ་དུ་ལམ་ཁྱེར༔ མན་ངག་བདུད་རྩིའི་ཐིག་པ༔ གཞན་ལ་་་་
ཟག་ཏུ་མ་ཤོར ད་དུང་སྤེལ་བའི་དུས་མིན༔ གནུབས་བན་བསོད་་་་
ནམས་བཟང་པོའི༔ སྐྱེ་རྟགས་རིག་འཛིན་ཉི་མར༔ གཏན་ཕབ་ལེགས་
པར་གཏོད་ལ༔ བརྟུལ་ཞུགས་རིག་པའི་ངོ་སྤྲོད༔ བྱང་རོང་ཕྱོགས་སུ་་
འབྱོན་ཚུལ༔ འགྲོ་དོན་བསམ་ཡས་ཨེ་མ༔ སྐལ་བཟང་ནུས་ལྡན་ཁྱོད་
ཀྱིས༔ མ་བརྗེད་ཐུགས་ལ་ཞོག་ལགས༔ ཕ་དང་བུ་གཉིས་འབྲལ་མེད༔
དད་པ་མོས་གུས་རེམ་ཅིག༔ ཨ་ཨཱ་ཕཊ༔ ཅེས་གསུངས་སོ༔ དེ་ནས་་་་་
ཡང་ཕྱིན་པའི་ཚེ་ཟངས་རི་དམར་པོ་འོད་འབར་བ་ལྗོན་ཤིང་སྣ་ཚོགས་
སྤུད་པ་མེ་ཏོག་པུཥ། དམར་པོ༔ ཨུཏྤལ་དམར་སེར༔ ཀུན་དྷ་ཀ་དཀར་
་མདངས་ཆགས་པ༔ སི་ལ་ཧ་དྲི་བསུང་འཐུལ་བ་མང་པོས་་་་
མཛེས་པ༔ འཇའ་ཟེར་སྣ་ཚོགས་པའི་གུར་ཁང་འཁྲིགས་པ༔ འདི་ཉིད་
མཐོང་བ་ཙམ་གྱིས་མི་རྟོག་པའི་ཉམས་ཚད་མེད་དང་ལྡན་ལ༔ རི་བོ་དེ་
ལ་བརྟེན་པའི་ཕོ་བྲང་དམར་པོ་དགུང་ལ་སྙེགས་པ་ནང་ཐོད་པའི་སྐུ་་
མཁར་ཅན་གདན་རུ་ཏྲ་དམ་སྲི་བོསྣོལ་བའི་སྟེང་ཉི་ཟླའི་ཁར་ཨོ་རྒྱན་
པདྨ་རཀྟ་ཞེས་བྱ་བ་ཞི་མ་ཁྲོ་འཛུམ་གཏུམ་རྔམས་སྒེག་པ་གཡས་ཟངས་
ཀྱི་པདྨ་དམར་པོ་དང་གཡོན་གྲི་གུག་དཀུ་ལ་བརྟེན་པ་དུར་ཁྲོད་དཔལ་
ཆས་རྫོགས་པ་ཞབས་རྒྱུད་སྟབས་སུ་རོལ་བ་དེ་ཡིས་འཁོར་སྲིན་པོ་ཕོ་
མོ་རྣམས་ལ་ཐབས་བསྐྱེད་པའི་རིམ་པ་བདེན་གཉིས་དབྱེར་མེད་ལྷག་
པའི་ཆོས་སྐུ་ཆེན་པོ་མངོན་དུ་བྱུང་ནས་བཏོན་པས་ཐམས་ཅད་རིག་་་
འཛིན་གྱི་ས་ལ་སྦྱོར་བ་ཤ་སྟག་གོ༔ བདག་གིས་ཡུལ་གླིང་འདི་དག་གང་
ཡིན་ལགས་ཞུས་ཚེ༔ ཌཱཀྐིའི་ཞལ་ནས་བསམ་འགྲུབ་པདྨ་འབར་བའི་་་
རྫོང་དུ་གྲགས༔ སྟོན་པ་བདེ་ཆེན་འདུས་པ་རྩལ་དང་འཁོར་སྲིན་པོ་ཕོ་
མོ་དད་བརྩོན་མཁྱེན་དཔྱོད་དང་ལྡན་པ་རིག་འཛིན་གྱི་ཚོམ་བུ་ལ་ཆོས་
གསང་སྔགས་བསྐྱེད་པའི་རིམ་པ་མཐའ་ཡས་པ་སྟོན་ཅིང༔ ཡུལ་ནི་་་་
འདོད་འབྱུང་ཆགས་བྲལ་པདྨའི་ཚལ་ཞེས་གྲགས༔ གྲོང་ཁྱེར་ནི་ཡིད་ལ་
དགྱེས་ཞེས་གྲགས༔ རི་བོ་གྲི་རུ་རྩེ་ཞེས་བྱ་བའོ༔ འདི་མཐོང་བ་ཡང་་་་
ལས་དང་སྐལ་བ་བཟང་པོ་དང་ལྡན་པ་ཡིན་ནོ་གསུངས༔ དེ་ནས་་་་་
བདག་གིས་ཨོ་རྒྱན་པདྨ་རཀྟ་ལ་ཞུས་པ༔ ཀྱེ་ཧོ༔ དུས་གསུམ་རྒྱལ་བ་་་
ཐམས་ཅད་ཀྱི༔ གསུང་གི་གསང་བ་གསུམ་རྫོགས་གར༔ ཨོ་རྒྱན་པདྨ་་
དྲག་པོ་རྩལ༔ མཁྱེན་བརྩེ་ནུས་པའི་གཏེར་ཆེན་གྱིས༔ སྐལ་བཟང་་་་
བདག་ལ་ཐུགས་རྗེས་དགོངས༔ ལས་སྒྲིབ་བག་ཆགས་སྦྱང་བ་དང༔
- 120 -
- 121 -



སྨིན་ཅིང་གྲོལ་བར་མཛད་དུ་གསོལ༔ ཞེས་ཞུས་ཚེ༔ གུ་རུ་ཉིད་པདྨ་་་
ཆགས་བྲལ་བདེ་བའི་དབང་ཕྱུག་གི་ཚུལ་བཟུང་ནས་ཏན་ཏྲེ་བཅུ་་་་་
གསུམ་གྱི་དབང་ལུང་རྒྱུད་སྒྲུབ་ཐབས་མན་ངག་དང་བཅས་པ་རྣམས་
གཏད་པ་བཞིན་དུ་ཆོས་ཉིད་དགོངས་པའི་ཀློང་དུ་རྒྱས་བཏབ་ལ་་་་་
བཞག་གོ༔ དེ་ནས་ཡང་གསུངས་པ༔ ཨེ༔ ལས་ལྡན་རིགས་ཀྱི་བུ་མཆོག་
གསོན༔ སྣང་སྲིད་འཁོར་འདས་གཉིས་བསྡུས་ཆོས༔ ལྷག་པ་ཀུན་རྫོབ་
བདེན་པར་གནས༔ དོན་དམ་དཀོར་བདུན་ལྟར་དུ་སྟོང༔ སྣང་སྟོང་རོ་
མཉམ་ཆེན་པོར་བཞུགས༔ ཉོན་མོངས་ཡེ་ཤེས་དབྱིངས་སུ་བརྡལ
དམ་རྫས་ཤ་ལྔ་བདུད་རྩིར་སྤྱོད༔ བླ་མེད་གསང་བའི་དོན་མི་སྤངས༔
རྡོ་རྗེའི་བླ་མ་བརྩི་བཀུར་བྱེད༔ སྔགས་གསུམ་ཕྱག་རྒྱ་བཞི་མི་གཅོད༔
ཡང་དག་ལམ་ཞུགས་སྐལ་བཟང་བརྩེ༔ གང་ཤར་སྐུ་གསུམ་ཡེ་ཤེས་སུ
ཕྱམ་བརྡལ་དེ་བཞིན་ཉིད་དབྱིངས་བལྟ༔ ཟབ་གསང་མཆོག་གི་མན་་་
ངག་རྣམས༔ མ་བརྗེད་དགོངས་པའི་ཀློང་ལ་བསྟིམས༔ རང་རིག་་་་་
གསལ་བའི་སྒྲོམ་དུ་ཚུད༔ ད་ལྟ་སྤེལ་བའི་དུས་མ་ཡིན༔ ཟུར་བན་འགྲོ་
འདུལ་རྡོ་རྗེ་ཡི༔ སྤྲུལ་བ་ཀརྨ་མ་ཎིར་གཏོད༔ བརྟུལ་ཞུགས་རིག་པའི་
ངོ་སྤྲོད་ལ༔ མི་མེད་ཚ་རོང་གནས་སུ་མངོགས༔ རང་འབྲས་མངོན་་་་
གྱུར་འགྲོ་དོན་འབྱུངཿ ལས་སྐལ་ལྡན་པའི་ནུས་ལྡན་གླིང༔ མ་བརྗེད་
བདག་ལ་གསོལ་བ་ཐོབ༔ འབྲལ་བ་མེད་དོ་སྙིང་གི་བུ༔ ཞེས་གསུངས་
སོ༔ དེ་ནས་ཡང་ཕྱིན་པའི་ཚེ༔ བྱང་གཡུ་རི་ལྗང་གསལ་འོད་འབར་་་་
ལྗོན་ཤིང་སྣ་ཚོགས་སྤུངས༔ གསེར་གྱི་བྱེ་མ་དང་གཡུ་ཡི་ནེའུ་གསེང་དྲི་
བཟང་གི་སྤང་རི་མེ་ཏོག་སྣ་ཚོགས་ཀྱིས་རབ་ཏུ་མཛེས་པ་གཞན་ཡང་་
མ་རྨོས་པའི་འབྲས་བུ་སུ་ཏ་ར་ཨིན་སྤུད༔ སུ་ཡན་ཥ རོ་བརྒྱ་ལྡན་པ་
སོགས་བཟའ་བའི་རིགས་བསམ་གྱིས་མི་ཁྱབ་པ་མང་པོས་ཁེབས་པ༔
ཕྱོགས་ཐམས་ཅད་དུ་འཇའ་འོད་དང་རིན་པོ་ཆེའི་དྲྭ་བ་མིག་མང་རིས་
སུ་བྲིས་པ༔ སྐྱེད་མོས་ཚལ་དང་བྱ་རིགས་སྣ་ཚོགས་པས་ཆོས་སྒྲ་འུར་་་
བ༔ འདི་མཐོང་བ་ཙམ་གྱིས་དགའ་བདེ་ཚད་མེད་པ་དང་ལྡན་ལ༔ རི་
བོ་དེ་ལ་བརྟེན་པའི་ཕོ་བྲང་ཨིན་ཏྲ་ནི་ལ་ལས་གྲུབ་པའི་གཞལ་ཡས་་་
ཁང་རྩེ་མོ་དགུང་ལ་སྙེགས་པ་དང་ཐོད་པའི་སྐུ་མཁར་ཅན་གདན་དམ་
སྲི་ཕོ་མོ་བསྣོལ་བའི་སྟེང་ཐབས་ཤེས་ཉི་ཟླའི་ཁར་ཨོ་རྒྱུན་ཀརྨ་འཛུ་ན་
རྩལ་ཞེས་བྱ་བ་ཞི་མ་ཁྲོ་འཛུམ་གཏུམ་རྔམས་སྒེག་པ་གཡས་རྡོ་རྗེ་རྒྱ་་་་
གྲམ་དང་གཡོན་ཐོད་ཁྲག་བསྣམས་པ་སྐུ་ལ་དུར་ཁྲོད་དཔལ་ཆས་་་་་
རྫོགས་པ་ཞབས་གཉིས་རྒྱུད་སྟབས་སུ་རོལ་པ་དེ་ཡི་འཁོར་སྲིན་པོ་ཕོ་
མོ་རྣམས་ལ་རྣལ་འབྱོར་བླ་ན་མེད་པའི་ཆོས་འཁོར་བསྐོར་ཞིང་ཐམས་
ཅད་རིག་འཛིན་གྱི་ས་ལ་སྦྱོར་བ་ཤ་སྟག་གོ༔ བདག་གིས་ཡུལ་གླིང་འདི་
དག་གང་ཡིན་ལགས་ཞུས་ཚེ༔ ཌཱཀྐིའི་ཞལ་ནས་འཕྲིན་ལས་མངོན་་་་་
སྤྱོད་དྲག་པོའི་རྫོང་ཞེས་གྲགས༔ སྟོན་པ་ལས་རབ་ཀརྨ་རྩལ་དང་་་་
འཁོར་སྲིན་པོ་ཕོ་མོ་ཐུགས་རྗེ་དང་ལྡན་པ་རིག་འཛིན་གྱི་ཚོམ་བུ་ཆོས་
གསང་སྔགས་རྣལ་འབྱོར་བླ་ན་མེད་པའི་རྒྱུད་སྡེ་མཐའ་ཡས་པ་སྟོན་་་
ཅིང༔ ཡུལ་ནི་བདེ་བྱེད་འབར་བའི་ཚལ་ཟེརཿ གྲོང་ཁྱེར་ལ་མཇལ་ན་
སྐྱིད་ཅེས་སུ་གྲགས༔ རི་བོ་འབིག་བྱེད་འོད་ཟེར་གསུམ་པའི་རྩེ་ཞེས་བྱ་
- 122 -
– 123 -



བའོ། །འདི་མཐོང་བ་ཡང་ཚོགས་སྨོན་ལས་འཕྲོ་དང་ལྡན་པ་ཡིན་ནོ
ཅེས་གསུངས་སོ༔ དེ་ནས་བདག་གིས་ཨོ་རྒྱན་ཀརྨ་འཛུ་ན་རྩོལ་ལ་ཞུས་
པ༔ ཀྱེ་ཧོ༔ དུས་གསུམ་རྒྱལ་བ་ཐམས་ཅད་ཀྱི༔ ཕྲིན་ལས་གསང་བ་་་་
གསུམ་རྫོགས་གར༔ ཨོ་རྒྱན་ཀརྨ་དྲག་པོ་རྩལ༔ མཁྱེན་བརྩེ་ནུས་པའི་་
གཏེར་ཆེན་གྱིས༔ སྐལ་བཟང་བདག་ལ་ཐུགས་རྗེས་དགོངས༔ ལས་་་༌
སྒྲིབ་བག་ཆགས་སྦྱང་བ་དང༔ སྨིན་ཅིང་གྲོལ་བར་མཛད་དུ་གསོལ༔
ཞེས་ཞུས་ཚེ༔ གུ་རུ་ཉིད་ལས་རབ་བདེ་ཆེན་འཛུ་ན་རྩལ་གྱི་ཚུལ་བཟུང་
ནས་ཕུར་བ་རྡོ་རྗེ་གོ་ཁྲབ་རྟ་མགྲིན་གསང་བ་འདུས་པ་ཕྱག་ན་རྡོ་རྗེ་་་
ཕྲིན་ལས་ཀུན་འདུས་རྣམས་ཀྱི་རྒྱུད་སྒྲུབ་ཐབས་དབང་ལུང་མན་ངག་
དང་བཅས་ཏེ་གནང་བ་རྣམས་འགྱུར་མེད་རིག་པ་ཡེ་ཤེས་ཀྱི་ཀློང་དུ་
རྒྱས་བཏབ་ལ་བཞག་གོ༔ དེ་ནས་ཡང་གསུངས་པ༔ ཨེ༔ ལས་ལྡན་་་་་
རིགས་ཀྱི་བུ་མཆོག སྣང་སྲིད་འཁོར་འདས་གཉིས་བསྡུས གཞི་མེད་
རྩ་བྲལ་རོལ་བ༔ ལྷག་པའི་བདེན་གཉིས་དབྱེར་མེད༔ ཆོས་སྐུ་ཆེན་་་་
པོར་གྲོལ་ལོ༔ ཉོན་མོངས་མ་སྤངས་ཡེ་ཤེས༔ ཤ་ལྔ་བདུད་རྩིའི་རང་་་་
བཞིན༔ ཉི་ཤུ་རྩ་ལྔའི་དམ་ཚིག སྲོག་གི་གཏའ་རུ་འཛིན་དགོས༔ མན་
ངག་གསང་བའི་མདོ་རྩ མ་བརྗེད་དགོངས་པའི་ཀློང་དུ༔ རྒྱས་ཐོབ་་
ཡེ་ཤེས་སྒྲུབས་ཚུད༔ ད་དུང་སྤེལ་བའི་དུས་མིན༔ གཉགས་བན་ཡེ་་་་
ཤེས་རྡོ་རྗེའི༔ སྤྲུལ་བ་པདྨ་མ་ཎིར༔ གཏོད་ལ་རིག་པའི་ངོ་སྤྲོད༔ མི་་་
མེད་ལུང་པར་བསྒྲོད་ནས༔ ལྷོ་རྒྱུད་འགྲོ་དོན་འབྱུང་ཞིང༔ རང་འབྲས་
བརྟུལ་ཞུགས་མངོན་གྱུར༔ ལས་ལྡན་ནུས་ལྡན་རྡོ་རྗེ༔ མ་བརྗེད་བདག་
- 124 -
ཉིད་བསྒོམ་དང༔ དབང་དང་དངོས་གྲུབ་སྟེར་ཅིང༔ འབྲལ་བ་མེད་དོ་
བུ་མཆོག༔ ཨ་ཨཱ་ཕཊ༔ ཅེས་གསུངས༔ དེ་ནས་ཡང་ཕྱིན་པས་མཚོ་སྔོ་
དྭངས་ངེ་བ་གཅིག་བསྒྲོད༔ ཡང་ཕྱིན་པས་མཚོ་དམར་ལྡེམ་མེ་བ་་་་༌་
གཅིག་བརྒལ༔ ཡང་ཕྱིན་པས་མཚོ་སེར་གྱི་ལེ་བ་གཅིག་གི་ཕ་རི་ལ་་་་
སླེབས་ཚེ་རིན་པོ་ཆེ་སྣ་ལྔ་ལས་གྲུབ་པའི་རི་བོ་ཆེ་བརྗིད་རྩ་བ་བརྟན་པ་
རྩི་ཤིང་སྣ་ཚོགས་དང༔ མེ་ཏོག་ཁ་དོག་བཀྲ་བ་མང་པོ་སྤུད་པ༔ དྲི་་་
བཟང་གི་ངད་པ་འཐུལ་བ༔ ལྗོན་བཟང་འདབ་སྟོང་བཀྲ་བ་ལ་དྲིལ་བུ་
དང་གཡེར་ཁས་མཛེས་པ༔ དེ་དག་ལས་ཟབ་མོ་སྟོང་པ་ཉིད་ཀྱི་རང་་་
སྒྲ་སྒྲོག་པ༔ འཇའ་འོད་ཀྱི་ཐིག་ལེའི་དུ་བ་མིག་མང་རིས་སུ་བཀྲ་བ༔
དེ་ལྟ་བུའི་གླིང་དེར་རབ་འཇིགས་རྔམས་བརྗིད་རོལ་བའི་ཕོ་བྲང་ཐོད་
མཁར་བང་རིམ་དགུ་པ་ཙིཏྟ འི་འ ཕྱང་བ་བསྒྲིལ་བ་རྒྱུ་མའི་དྲ་བ་དང་་
དྲྭ་ཕྱེད་སྤྲས་པ༔ མིག་འབྲས་མང་པོའི་བར་ཚག་དང་ཞིང་ཆེན་གྱི་ཡ་་་
ཕུབ༔ མི་རོའི་རྒྱལ་མཚན་སོགས་རུ་ཏྲའི་ཕུང་པོ་ལས་གྲུབ་པའི་གཞལ་
ཡས་ཁང་གི་ནང་རིན་པོ་ཆེ་སྣ་བཞི་ལས་གྲུབ་པའི་དལ་དབུས་བྱོལ་་་་
སོང་གཙོ་བརྒྱད་པད་ཉི་ཟླ་བ་རྒྱས་པའི་ཁར་ཨོ་རྒྱན་རཀྟ་བུདྡྷ་ཐོད་་་་
འཕྲེང་རྩལ་དམར་སྨུག་དབུ་བཅོ་བརྒྱད་ཕྱག་སོ་དྲུག་ཁྲོ་གཏུམ་གར་་་་
དགུའི་ཉམས་རྫོགས་པ༔ ཡེ་ཤེས་ཀྱི་མེ་དང་དུད་སྤྲིན་འཁྲིགས་པའི་་་་་
ཀློང་དུ་ཞབས་རྣམས་རབ་ཏུ་བསྒྲད་པ༔ དུར་ཁྲོད་ཆས་བརྒྱད་ཀྱིས་་་
བརྒྱན་པ༔ ཐུགས་མཁྱེན་བརྩེ་ནུས་གསུམ་གྱི་ཡོན་ཏན་དང་ལྡན་པ༔
དེ་ཡི་འཁོར་དུ་སྲིན་པོ་ཕོ་མོ་བསམ་གྱིས་མི་ཁྱབ་པ་རྣམས་ལ་གསང་་་་་
- 125 -



སྔགས་རྡོ་རྗེ་ཐེག་པའི་ཆོས་སྒོ་མཐའ་ཡས་པ་སྟོན་ཅིང༔ དེ་དག་ཀྱང་་་
རིག་པ་འཛིན་པའི་ས་ལ་སྦྱོར་བ་ཤ་སྟག་གོ༔ འདི་མཐོང་བ་ཙམ་གྱིས་
ཉམས་དང་རྟོགས་པའི་ཡོན་ཏན་བསམ་གྱིས་མི་ཁྱབ་པ་འཆར་རོ
བདག་གིས་ཡུལ་གླིང་འདི་དག་གང་ཡིན་ལགས་ཞུས་ཚེ༔ ཌཱཀྐིའི་ཞལ་་
ནས༔ ཨིན་ཡུལ་ལདྨ་འདུད་ན་དགའ་བའི་རྫོང་དུ་གྲགས༔ སྟོན་པ་''
རཀྵ་ཐོད་འཕྲེང་རྩལ་དང་འཁོར་ཨིན་པོ་ཕོ་མོ་རིག་འཛིན་གྱི་ཚོམ་བུ་་
ཆོས་གསང་སྔགས་ཕྱི་ནང་གསང་བའི་སྒོ་འཕར་འབྱེད་ཅིང༔ ཡུལ་ནི་
བཀོད་པ་མཛེས་ལྡན་གྲོང་ཁྱེར་ལ་འདོད་འབྱུང་དཔལ་ཞེས་གྲགས༔
རི་བོ་གསལ་ལྡན་གདོང་ཅན་འཇོག་པོའི་ཐོད་དུ་བཅིང་བའི་རྩེ་ཞེས་་་
བྱའོ༔ དག་པའི་སྣང་ཉམས་འདི་ལྟ་བུ་ནི་གང་ཟག་སྨོན་ལམ་ལས་་་་་
འཛོམ་དད་པ་དག་སྣང་ཅན་རྣམས་ཀྱིས་སྤྱོད་ཡུལ་ལོ༔ ཞེས་གསུངས་
སོ༔ དེ་ནས་བདག་གིས་ཨོ་རྒྱན་རཀྵ་ཐོད་འཕྲེང་རྩལ་ལ་ཞུས་པ༔ ཀྱེ་་
ཧོ༔ དུས་གསུམ་རྒྱལ་བ་ཐམས་ཅད་ཀྱི༔ ཐུགས་ཀྱི་གསང་བ་གསུམ་་་་
རྫོགས་གར༔ ཨོ་རྒྱན་རཀྵ་ཐོད་འཕྲེང་རྩལ༔ མཁྱེན་བརྩེ་ནུས་པའི་་་་
གཏེར་ཆེན་གྱིས༔ སྐལ་བཟང་བདག་ལ་ཐུགས་རྗེས་དགོངས༔ ལས་་་
སྒྲིབ་བག་ཆགས་སྦྱང་བ་དང༔ སྨིན་ཅིང་གྲོལ་བར་མཛད་དུ་གསོལ༔
ཞེས་ཞུས་ཚེ༔ གུ་རུ་ཉིད་བུདྡྷ་དབུ་འབུམ་རྩལ་གྱི་ཚུལ་བཟུང་ནས་གུ་་
དྲག་གསང་ཆེན་རྒྱལ་པོ༔ ཁྱད་འཕགས་རིག་འཛིན་ཕྱག་རྒྱ་ཟིལ་་་་་
གནོན༔ མཁའ་འགྲོ་མ་ལས་ཀྱི་དབང་མོ་ཆེའི་ཟབ་སྒྲུབ༔ ལམ་རིམ་་་་
གསལ་བའི་ཐེམ་སྐས་རྣམས་བཀའ་ལུང་དབང་ཁྲིད་མན་ངག་བཅས་་
གཏད་རྒྱ་མཛད་པ་བཞིན་བདག་གིས་ཀྱང་འོད་གསལ་ཡངས་པའི་་་་
གཏེར་བྲག་ལ་འགྱུར་མེད་རིག་པའི་རྒྱས་བཏབ་ལ་བཞག་གོ༔ དེ་ནས་
གསུངས་པ༔ ཨེ ལས་ལྡན་སྙིང་གི་བུ་མཆོག༔ གཟུང་འཛིན་གཉིས་ཀྱི་
སྣང་བ༔ གདོད་ནས་གྲུབ་པ་མེད་ན༔ ཞེན་ཆགས་འཁྲུལ་བ་བསྐྱུར་་་་་
ལེགས༔ ཉོན་མོངས་དུག་ལྔ་དུག་གསུམ༔ ཆགས་སྡང་འཁོར་བའི་ཁ་
དཔོན༔ ཁྱོད་ཀྱང་གཏེར་སྟོན་ཡིན་ན༔ བཤད་སྒྲུབ་ལེགས་རྗེས་དགོས་
སོ༔ རྣམ་གཡེང་ལེ་ལོའི་འཕྲུལ་འཁོར༔ ཚོགས་དྲུག་སྒྱུ་མའི་ལྟད་མོ༔
མ་ཞེན་དབེན་པར་སོང་ལགས༔ སྣོད་གཅིག་མེ་ཆུ་མི་འཕྲོད༔ གཏེར་
དང་འཕྲད་པའི་སྐལ་བཟང༔ འཇིག་རྟེན་འཁོར་བ་རུ་ལོག གནས་་
ཚུལ་གཞན་ལ་མ་བསྲེ༔ སྙིགས་མའི་རྩུབས་འགྱུར་དུས་སུ༔ དད་ཅན་་
བུ་མཆོག་དཀོན་ནོ༔ ཁ་གསག་ལོག་ལྟ་ཅན་མང༔ དེ་ལ་གདམས་ངག་
མ་ཤོར༔ ཐོས་ཆུང་ང་རྒྱལ་ཅན་དང༔ བསྒོམ་ཆུང་འདོད་སྲེད་འཐུག་
པོ༔ བློ་ཆུང་རྟོག་གེ་བ་ལ༔ ཟབ་གཏེར་ཡང་བཅུད་མ་ཤོར མི་དྲག་་་
ཐོབ་ཐང་ཆེན་པོ༔ བླ་དཔོན་བྱ་བཞག་མང་པོ༔ འདོད་སྲེད་བཀའ་རྒྱ་
གཏོར་འདོད༔ དེ་ལ་ཟབ་ཆོས་མ་སྦྱིན༔ རྗེ་བདུད་བུ་ལ་མ་འདུད༔
ཆགས་འབར་སྲིད་ལ་མ་བརྩེ༔ འདུ་འཛི་དཀོར་ལ་མ་འབྱམས༔ དེ་་་་
དག་སེམས་ལ་ཟུངས་ཡ༔ མན་ངག་ཟབ་བཅུད་རྣམས་ཀྱང༔ ད་ལྟ་་་
སྤེལ་བའི་དུས་མིན༔ མ་འོངས་སྙིགས་མའི་དུས་སུ༔ འབྲུ་བན་དྷརྨ་ཀུ་
མུད༔ དེར་གཏོད་འགྲོ་དོན་བསམ་ཡས༔ བུ་མཆོག་ནུས་ལྡན་རྡོ་རྗེ
རྒྱུན་དུ་ང་ཉིད་བསྒོམ་དང༔ ཕྱི་ནང་རྐྱེན་སྣང་སེལ་ཞིང༔ མཆོག་གི་་་
- 127 -
- 126 -



དངོས་གྲུབ་ཐོབ་པོ༔ ཨ་ཨཾ་ཀ་ཕཊ༔ ཅེས་གསུངས་སོ༔ དེ་ནས་ཡང་་་་
ཕྱིན་པའི་ཚེ་རི་བོ་ཙིཏྟའི་དབྱིབས་ལྟ་བུའི་རྐེད་པ་ན་ལུས་མེད་མཁའ་་
འགྲོའི་ཡུལ་གླིང་བརྒྱ་དང་ཉི་ཤུ་རྩ་བརྒྱད་ཀྱི་ཚོགས་དཔོན་མཁའ་འགྲོ་
རྡོ་རྗེ་ཕག་མོ་སོགས་ཀྱི་འདུ་བ་ཆེན་པོ་བྱས་པའི་གྲལ་དབུས་སུ་རཏྣའི་
ཁྲི་མཛེས་པ་ཞིག་སྣང་བ་དེ་རུ་བདག་ཀྱང་དཔའ་བོ་མཁའ་འགྲོ་རྣམས་
ཀྱིས་རོལ་མོ་སྣ་ཚོགས་སྦིར་ཅིང་བསུ་བ་བྱས་ཏེ་ཁྲི་དེ་རུ་བསྡད དེ་ཚེ་
མཁའ་འགྲོ་དཀར་སེར་དམར་ལྗང་བཞི་བྱུང་སྟེ་མགྲིན་གཅིག་ཏུ་འདི་
སྐད་ཟེར༔ ཨ་ཧོ༔ དགའ་འོ་སྐྱིད་དོ་མི་མིན་གྱི་ཞིང་ན༔ འཁྲུལ་སྣང་་་
ཀུན་རྟོག་སྒྱུ་མ་ནི་མ་མཆིས འབྲོག་བན་སྤྲུལ་བ་འདིར་བྱོན་པ་ངོ་་་་
མཚར༔ ངེད་ཅག་མཁའ་འགྲོའི་ཚོགས་དཔོན་ལ་བཞུགས་འཚལ༔
ཁྱོད་མེད་ཆགས་སྲེད་ཞེན་རྟོག་དེ་མེད་ཀྱང༔ སྔོན་སྨོན་རྟེན་འབྲེལ་་་
དག་པ་ཡིས་འདུད་དོ༔ ལྷ་དང་སྣང་བ་རང་སེམས་སུ་མཉམ་བརྡལ
དག་མཉམ་རྡོ་རྗེ་འཆང་ཆེན་གྱི་བུ་ལ༔ ལུས་ངག་ཡིད་གསུམ་ཕྱི་ནང་་།
གི་བཀོད་པ༔ ཞེན་མེད་མཎྜལ་གསལ་བ་རུ་བཀྲམ་ནས༔ རྒྱལ་ཀུན་་་་་
འཕྲིན་ལས་བུ་མཆོག་ལ་འབུལ་ལོ༔ སྐུ་གསུང་ཐུགས་ཡོན་འཕྲིན་ལས་
དེ་བསྐང་ངོ༔ ཞེས་ཟེར་ནས་ཕྱག་མཛད་དོ༔ དེ་ནས་མཁའ་འགྲོ་རྡོ་རྗེ་
ཕག་མོས་བྷནྡྷ་ལྕང་ལོ་ཅན་ཀོ་རོ་ཙ་ན་སྐྱ་ཀྱུ་རུ་རུ་བྱེད་པ་ཞིག་བདག་
ལ་གནང་ཞིང་འདི་སྐད་གསུངས་སོ༔ ཨེ་མ་ཧོ༔ གདོད་ནས་རྣམ་དག་
འོད་གསལ་ཀློང༔ སྐུ་དང་ཡེ་ཤེས་རོལ་བར་སད༔ ངང་གནས་གཉུག་
མའི་ཡེ་ཤེས་ནི༔ དོན་དམ་རྡོ་རྗེ་ཕག་མོའི་ཞལ༔ ལས་སྒྲིབ་སྦྱང་བས་
མངོན་སུམ་མཐོང༔ དད་པ་དག་སྣང་མོས་གུས་བསྐྱེད༔ དགོངས་པ་་
དབྱེར་མེད་དབང་བསྐུར་ནས༔ བདེ་གསལ་མི་རྟོགས་ཉམས་འབར་་་་
ཏེ༔ ལྷན་སྐྱེས་དཔའ་བོའི་ཞལ་མཇལ་ནས༔ ཤར་གྲོལ་དུས་མཉམ་་་་
རྗེན་པར་མཐོང༔ རྣམ་སྨིན་ལུས་རྒྱ་བྲལ་མ་ཐག༔ རྔ་ཡབ་རྒྱལ་བའི་་་
གདུང་འཛིན་ཤོག༔ དེ་མ་ཐོབ་བར་གཞན་ཕན་གྱིས༔ གང་འདུལ་་་་
འགྲོ་དོན་ནུས་པ་དང༔ འཁོར་བ་དོང་སྤྲུགས་དབང་ཐོབ་ཤོག༔ ཨ་ཧཾ༔
སརྦ་སིདྷི་ཨ་བྷི་ཥིཉྩ་ཨོཾ་ཨཱ༔ཧཱུྃ་ཧི༔ ཞེས་གསུངས་ཤིང་བདུད་རྩི་ཐིག་པ་
གསུམ་གནང་ནས་སྐུ་གསུང་ཐུགས་ཀྱི་དབང་ཐོབ་བྱུང༔ དེ་ནས་གདམ་
ངག་སྙིང་དང་འདྲ་བའི་སྒོ་ལྟ་བ་སེང་གེའི་ང་རོ༔ སྒོམ་པ་བློ་འདས་ཡེ་
ཤེས༔ སྤྱོད་པ་རྩོལ་བྲལ་ཟབ་མོ་གསུམ་གྱི་གནད་གསང་བཀའ་ཡིད་་་་
བཞིན་གྱི་ནོར་བུ་ལྟ་བུ་ཞིག་གནང་ཡང་རེ་ཞིག་གུ་ཧྱ༔ དེ་ནས་ལུས་་་་
མེད་མཁའ་འགྲོ་ཉི་རྡུལ་འཁྲིགས་པ་ལྟར་བྱུང་ནས་མགྲིན་གཅིག་ཏུ
ཨེ་ཨེ ར་བཞི་དབྱར་གྱི་རྒྱལ་མོ༔ བཀའ་དྲིན་ཆེ་བ་ཨེ་གོ༔ སྤང་ལྗོང་་
མེ་ཏོག་རྒྱས་པས༔ མི་ཕྱུགས་སྐྱིད་པ་ཨེ་ནམ༔ ལྷོ་མོན་དཔྱིད་ཀྱི་རྒྱལ་་་
མོ༔ གསུང་དབྱངས་སྙན་པ་ཨེ་གོ༔ འགྲོ་བའི་སྣང་སེམས་སྤྲོ་ཞིང༔
བཟའ་བཏུང་ཆར་འབེབས་ཨེ་ནམ༔ རྟ་བདུན་གསལ་བའི་འོད་ཟེར
བཀྲག་མདངས་ལྡན་པ་ཨེ་གོ༔ འགྲོ་བའི་མུན་པ་སེལ་ཞིང༔ གྲང་རེག་
སྐྱོབས་པ་ཨེ་ནམ༔ སྟོང་གསལ་ནམ་མཁའ་ཡངས་པ༔ རྒྱ་ཚད་བྲལ་བ་
ཨེ་གོ༔ སྣང་སྲིད་འཁོར་འདས་བརྒྱན་ཆ༔ མ་འདྲེས་ཡོངས་རྫོགས་ཨེ་
ནམ༔ ལྟ་བ་ཀློང་ཆེན་ཡངས་པ༔ ཡེ་གྲོལ་ཡིན་པ་ཨེ་གོ༔ འཁྲུལ་སྣང་་་་
བ
- 128 -
- 129 --



གདོད་ནས་མ་གྲུབ༔ དབྱིངས་ཡེ་ཟུང་འཇུག་ཨེ་ནམ༔ སྒོམ་པ་གཅིག་་
ཤེས་ཀུན་གྲོལ༔ ཤར་གྲོལ་ཡིན་པ་ཨེ་གོ༔ འགྱུ་རྟོག་རྩིས་གདབ་མི་་༌་་
དགོས༔ ཕྱམ་བརྡལ་ངང་བཞག་ཨེ་ནམ༔ སྤྱོད་པ་རྒྱལ་བའི་མྱུ་གུ
རང་གྲོལ་ཡིན་པ་ཨེ་གོ༔ ལས་འབྲས་བླང་དོར་མི་རྨོངས༔ ལྟ་སྤྱོད་ཟུང་
འབྲེལ་ཨེ་ནམ༔ ཉིན་མཚན་འོད་གསལ་རོལ་བ༔ འབྲལ་མེད་ཡིན་པ་་་
ཨེ་གོ༔ རང་རིག་གཉུག་མའི་ཡེ་ཤེས༔ ལྷ་དང་ཞིང་ཁམས་ཨེ་ནམ༔
དག་མཉམ་ཟངས་མདོག་དཔལ་རི༔ རང་སྣང་ཡིན་པ་ཨེ་གོ༔ སྙིང་་་་
དབུས་ཟངས་མདོག་དཔལ་རི༔ སེམས་རྟོག་སྲིན་ཡུལ་ཨེ་ནམ༔ ཤར་ཆ་
བརྡ་དང་དཔེ་ཆ སྣང་བ་ལྷར་སྣང་ཨེ་གོ༔ མ་སྲིང་མཁའ་འགྲོ་རྒྱུ་་་་
མཚོ༔ འདུ་འབྲལ་མེད་པ་ཨེ་ནམ༔ རང་སྣང་ནུས་ལྡན་ཁྱེད་ཀྱི༔ རང་
རྩལ་ཆོས་བདག་ཨེ་གོ༔ རང་བྱུང་གདམས་པ་སྦྱིན་ལ༔ རང་འབྲས་་་
མངོན་གྱུར་ཨེ་ནམ༔ ལྷུན་འགྲུབ་གསལ་བར་སྟོན་པའི༔ གནང་ཐོབ་་་
མན་ངག་ཨེ་གོ༔ སྣོད་མིན་ལག་ཏུ་མ་སྟེར༔ རང་ཉམས་སྦྱར་བ་ཨེ་་་་
ནམ༔ རྩ་རླུང་ཐིག་ལེའི་ཁམས་ན༔ ལྷན་སྐྱེས་ལྷ་རྫོགས་ཨེ་གོ༔ ངེད་ཚོ་
ལུས་མེད་མཁའ་འགྲོ དབྱིངས་སུ་བཞུགས་པ་ཨེ་ནམ༔ ལྷ་མཐོང་་་
འདྲེ་སྣང་མ་ཆེ༔ དམ་སྲི་ཉེ་བ་ཨེ་གོ༔ དགི་མཉམ་ལམ་ཁྱེར་རེམ་དང༔
བར་ཆད་མི་འབྱུང་ཨེ་ནམ༔ འཇིག་རྟེན་གཏམ་ལ་མ་ཉན༔ སྡུག་་་་་
བསྔལ་སྟེར་ཡོང་ཨེ་གོ༔ ཆགས་སྡང་རོ་སྙོམས་མཛོད་དང༔ འདི་བདེ་་
ཕྱི་སྐྱིད་ཨེ་གོ༔ སྐུ་འདིའི་འགྲོ་དོན་རྫོགས་མཐར༔ ངེད་གླིང་འབྱོན་་་་་
དགོས་ཨེ་གོ༔ ཟག་མེད་བྱང་སེམས་རོ་ལ༔ སྤྱོད་འདོད་ཆེ་བ་ཨེ་ནམ༔
ཀུན་མཁྱེན་དྲི་མེད་འོད་ཟེར༔ ཁྱེད་དྲུང་བཞུགས་པ་ཨེ་གོ༔ རོ་སྙོམས་
བརྟུལ་ཞུགས་མཛོད་དང༔ ཁྱད་འཕགས་རིག་འཛིན་ཨེ་ནམ༔ སྤྲོ་བ་དེ་
རིང་ཆེའོ༔ བཅུ་དྲུག་འབར་བ་ཨེ་གོ༔ ལྷུམས་ཞུགས་ཀུན་བཟང་ཨེ་་༌་
ནམ༔ ཟུང་འཇུག་སྐུ་གསུམ་ཨེ་མ༔ ཕྱམ་བརྡལ་སྤྲོས་བྲལ་ཨ་ཧོ༔
དབྱིངས་རིག་འབྲལ་མེད་ཨོཾ་ཧཾ༔ ཅེས་གསུངས་ནས་ཐམས་ཅད་ཀྱིས་་་
གཡས་སུ་ལན་གསུམ་བསྐོར་བ་བྱེད་པ་ལ་བདག་གིས་ཨ་ཧཾ་གི་ལམ་ལ་
འདུན་པ་བཞག་པས་ཐམས་ཅད་ཀྱིས་ཨ་ལ་ལ་ཧོ༔ ངོ་མཚར་ཆེ་ཞེས་་
གསུངས་སོ༔ དེ་ནས་ཡང་ཡེ་ཤེས་ཀྱི་མཁའ་འགྲོ་མ་དེ་ཡིས་ད་བཞེངས་
དང་ཕ་གཅིག་གུ་རུ་རིན་པོ་ཆེའི་སྐུ་དྲུང་དུ་བྱོན་གསུངས་པ་ལ་བདག་
གིས་ལེགས་སོ་ཞུས་ནས་ལུས་མེད་མཁའ་འགྲོའི་ཚོགས་དཔོན་མཛད་
པའི་སྨོན་ལམ་རྣམ་པར་དག་པ་བཏབ་ལ་ཕྱིན་པའི་ཚེ་རི་བོ་དཀར་་་་་
སེར་དམར་ལྗང་རྩེ་མོ་བཞི་པ་གཡུ་ཡི་ན་བུན་འཐིབས་པ་དྲི་བཟང་སྣ་
ཚོགས་ཀྱི་ངད་པ་གཡོ་བ༔ མེ་ཏོག་མང་པོ་ཚར་དུ་དངར་བ་ལྗོན་་་་
བཟང་དྲིལ་གཡེར་ཆོས་སྒྲ་འབྱིན་པ་མང་པོ་འཕྱང་བ༔ དེ་དག་གི་རྩེ་མོ་
ན་ཤར་ཤེལ་གྱི་གཞལ་མེད་ཁང༔ ལྷོ་གསེར་གྱི་གཞལ་མེད་ཁང༔ ནུབ་
པདྨ་ར་གའི་གཞལ་མེད་ཁང༔ བྱང་ཨིན་ཏྲ་ནི་ལའི་གཞལ་མེད་ཁང༔
སྒོ་དང་དབྱིབས་བརྒྱན་མཛེས་པ་ཕྱི་གསལ་ནང་གསལ་དྲི་མེད་འོད་ཀྱི་
གཞལ་ཡས་ཁང་མཐོང་བ་ཙམ་གྱིས་བདེ་སྟོང་འགྱུར་བ་མེད་པའི་ཡེ་་་
ཤེས་རྒྱུད་ལ་བསྐྱེད་པའི་རང་བཞིན་ཅན་མཐོང་ཚེ༔ བདག་གིས་ཞིང་་
ཁམས་འདི་བཞི་པོ་གང་ཡིན་ལགས་ཞུས་ཚེ༔ ཌཱཀྐིའི་ཞལ་ནས་ཤར་་་་
- 131 -
8
6
- 130 -



ཕྱོགས་དྲི་མེད་འོད་ཀྱི་ཞིང་ཁམས༔ རི་བོ་མཐོང་ན་སྐྱིད་པའི་རྩེ་ཞེས་་་
གྲགས༔ འདི་ན་གུ་རུ་བདེ་ཆེན་རྒྱལ་པོ་བཞུགས༔ འཁོར་རིག་འཛིན་གྱི་
ཚོམ་བུ་ལ་བཀའ་འདུས་ཆོས་ཀྱི་རྒྱ་མཚོའི་མན་ངག་སྟེར་བ་ཡིན་་་་་
གསུངས༔ ལྷོ་ཕྱོགས་བདེ་ཆེན་རང་བྱུང་གི་ཞིང་ཁམས༔ རི་བོ་གསལ་་
ལྡན་འོད་ཟེར་འབར་བའི་རྩེ་ཞེས་གྲགས༔ འདི་ན་གུ་རུ་ཁྱད་འཕགས་
རིག་འཛིན་བཞུགས༔ འཁོར་རིག་འཛིན་གྱི་ཚོམ་བུ་ལ་དམ་ཆོས་་་་་་
དགོངས་འདུས་སྐོར་བཞིའི་ཆོས་གསུངས་པ་ཡིན་གསུངས༔ ནུབ་མ་་་
ཆགས་པདྨ་འབར་བའི་ཞིང་ཁམས༔ རི་བོ་ཡ་ན་གྲུ་འཛིན་པའི་རྩེ་ཞེས་
གྲགས༔ འདི་ན་གུ་རུ་འོད་ཟེར་མཐའ་ཡས་པའི་རྒྱལ་པོ་བཞུགས༔
འཁོར་རིག་འཛིན་གྱི་ཚོམ་བུ་ལ་དབང་ཆེན་གསུང་གི་ཆོས་སྒོ་མཐའ་་
ཡས་པ་སྟོན་པ་ཡིན་གསུངས༔ བྱང་ལས་རབ་གྲུབ་པའི་ཞིང་ཁམས
རི་བོ་དྷ་ན་འབིག་བྱེད་རྩེ་ཞེས་གྲགས༔ འདི་ན་གུ་རུ་གཏུམ་དྲག་རྒྱལ་
པོ་བཞུགས༔ འཁོར་རིག་འཛིན་གྱི་ཚོམ་བུ་ལ་བླ་མེད་གསང་བའི་ཆོས་
སྐོར་མཐའ་ཡས་སྟོན་པ་ཡིན་གསུངས༔ དེ་ནས་ཡང་ཕྱིན་ཚེ་དབུས་ཀྱི་
རི་བོ་མཆོང་གུར་ཕུབ་འདྲ་དབྱིབས་ཙིཏྟ་གཟེངས་པ་ལྟ་བུའི་རྩེ་མོར་་་
པདྨ་འོད་ཀྱི་གཞལ་ཡས་ཁང་ཤར་ཤེལ་ལྷོ་བཻཌཱུརྱ་ནུབ་པདྨ་ར་ག་བྱང་་
ཨིན་ཏྲ་ནི་ལ་ལས་གྲུབ་པའི་ཕྱི་གསལ་ནང་གསལ་དྲི་མ་མེད་པ༔ གྲུ་་་་
བཞི་སྒོ་བཞི་རྒྱན་རྟ་བབ་བང་རིམ་ཁྱུད་མོ་དང་བཅས་པ༔ རིན་ཆེན་
མང་པོའི་དྲ་བ་དྲ་ཕྱེད་ཀྱིས་མཛེས་པ༔ གསེར་གྱི་དྲིལ་བུ་དངུལ་གྱི་་་་་
གཡེར་ཁ་ལས་དམ་པའི་ཆོས་ཀྱི་རང་སྒྲ་སྒྲོགས་པ༔ ཤིང་ཡལ་འདབ་མེ་
- 132 -
ཏོག་འབྲས་བུ་ལྡན་པ་མང་པོ་འཕྱངས་པ༔ བྱ་ཀ་ལ་པིང་ཀ རྨ་བྱ་་་་
དང༔ ཁྲུང་ཁྲུང༔ ངང་ངུར་ཀ་ལ་རི་སྐེག༔ ཀུ་ལན་ཏེ༔ ནེ་ཙོ་སོགས་་་
ཁྲུས་ཆབ་མཆོག་གི་རྫིང་བུ་ལ་རྩེད་ཅིང་གར་འཁྲབ་པ༔ རི་དྭགས་ཨུ་ཡུ་
ར་སྒེག་བཟང༔ མཛེས་སྤུ༔ དགའ་འཛོ༔ བདེ་འབར༔ སོགས་ཀྱིས་བྲོ་
འཁྱབ་ཅིང་རྩེད་མོ་བྱེད་པ༔ ཁྱམས་རིན་པོ་ཆེ་སྣ་ཚོགས་ཀྱི་བར་མ་་་་
བཻཌཱུརྱའི་ཅག་གདབ་པ༔ དཔའ་བོ་དང་མཁའ་འགྲོ་མ་བསམ་གྱིས་མི་
ཁྱབ་པ་མང་པོས་མཆོད་སྤྲིན་མཐའ་ཡས་པ་ཕུལ་བར་བྱེད་པ༔ འོག་གི་
སྒོ་ལ་གསེར་གྱི་གཡུང་དྲུང་བྲིས་པ་ཅན་དེ་རུ་གནམ་ལྕགས་འབར་བའི་
རྡོ་རྗེ་ཞིག་འདུག་པ་དེ་ཉིད་ཀྱི་བརྡ་ཐབས་བྱས་ཚེ་མཁའ་འགྲོ་མ་སེར་
མོ་རུས་པའི་རྒྱན་ཆ་ཅན་ཞིག་བྱུང་སྟེ་སྒོ་ཤག་གིས་ཕྱེས་ནས་འདི་སྐད་
ཟེར༔ ཨ་ཧོ༔ རང་བྱུང་གྱི་རྟོག་པ་མངོན་འགྱུར༔ ལྷན་སྐྱེས་ཀྱི་ཞིང་་་་
ཁམས་མཇལ་བ༔ ཚོགས་སྨོན་དང་ལས་འཕྲོ་འཛོམས་པའི༔ གྲུབ་་་་་
བརྙེས་ཀྱི་གདུང་འཛིན་དཔའ་བོ༔ གནས་འདི་རུ་འབྱོན་པ་ངོ་མཚར
ཞེས་ཟེར་ནས་མེ་ཏོག་སྣ་ཚོགས་པ་འཐོར་རོ༔ དེ་ནས་བདག་དང་ཌཱཀྐི་
མ་གཉིས་རིན་པོ་ཆེའི་ཐེམ་ལམ་དུ་ཞུགས་ནས་སྟེང་དུ་ཐོན་དྲི་བཟང་་་
བསམ་གྱིས་མི་ཁྱབ་པ་འཐིབ་ཅིང་འདོད་སྣམ་དམའ་མོའི་ཁྱམས་མ་་་་
མཆོད་པའི་ལྷ་མོ་གྲངས་མེད་པས་ཁྲུས་ཆབ་གསོལ་བ་དེ་དག་གིས་འདི་
སྐད་ཟེར༔ ཨེ་མ༔ ཀུན་ཟླུམ་ཆོས་དབྱིངས་བུམ་པར༔ ཡན་ལག་བརྒྱད་
ལྡན་བཅུད་འཁྱིལ༔ ལུས་ལ་ཕོག་པ་ཙམ་གྱིས༔ སྒྲིབ་པ་བག་ཆགས་་་་
དག་ཅིང༔ ཉམས་རྟོགས་ཡོན་ཏན་འབར་རོ༔ བུ་མཆོག་ཁྱོད་ལ་ཁྲུས་་་
- 133 -



བགྱི༔ ལས་སྒྲིབ་དག་ལ་སྒྲོལ་མཛོད༔ ཅེས་གསུངས་ཤིང་བདག་ལ་ཁྲུས་
བྱས་པས་ཉམས་རྟོགས་ཡོན་ཏན་ལྷག་པར་འབར་རོ༔ དེ་ནས་ཤར་གྱི་
སྒོ་དཀར་གསལ་ཟླུམ་ལ་འཁྱིལ་བ་དེ་སྙིང་རྗེའི་རང་མདངས་ལྕགས་་་
ཀྱུའི་སྣེ་ལ་བརྟེན་ནས་སྒོ་ཤག་གིས་ཕྱེས་ནས་བལྟས་ཚེ་ཡེ་ཤེས་ཀྱི་་་་་་
མཁའ་འགྲོ་མ་དཀར་གསལ་བཞིའི་མགྲིན་གཅིག་ཏུ་འདི་སྐད་ཟེར༔ ཨ་
ཧོ༔ སྐྱིད་པ་མཁའ་སྤྱོད་ཀྱི་ཞིང་ན༔ འཇིག་རྟེན་འཁོར་བ་ཡི་མིང་མེད༔
ཚོགས་ཡུལ་རྣམ་དག་གི་རང་གདངས༔ ཡེ་ཤེས་དབྱིངས་ཀློང་ལས་སྤྲུལ་
པའི༔ བདག་ཅག་རྡོ་རྗེ་ཡི་མཁའ་འགྲོ༔ ཚད་མེད་སྙིང་རྗེ་ཡི་རང་་་་་
གདངས༔ མཇལ་བ་འདི་དག་ནི་ངོ་མཚར༔ སྙིང་རྗེའི་འགྲོ་དོན་ནི་་་་
འགྲུབ་པོ༔ གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་་་
དོན་ལ་སྦྱོར་འཚལ༔ ཞེས་ཟེར་ནས་མེ་ཏོག་དཀར་པོ་མང་པོ་འཐོར་་་
བྱུང༔ དེ་ནས་ལྷོ་སྒོ་སེར་གསལ་གྲུ་བཞི་བརྗིད་པ་དེ་བྱམས་པའི་རང་་་་
གདངས་ཞགས་པའི་བརྡ་ཐབས་ལ་བརྟེན་ནས་སྒོ་ཤག་གིས་ཕྱེས་ནས་
བལྟས་ཚེ་ཡེ་ཤེས་ཀྱི་མཁའ་འགྲོ་མ་སེར་གསལ་བཅུ་གསུམ་གྱིས་གར་་་
འཁྲབ་ཅིང་མགྲིན་གཅིག་ཏུ་འདི་སྐད་ཟེར༔ ཨ་ཧོ༔ དགའ་ཆེན་མཁའ་
སྤྱོད་ཀྱི་ཞིང་ན༔ འཇིག་རྟེན་འཁྲུལ་སྣང་གི་མིང་མེད༔ རྟོག་ཚོགས་་་་
རྣམ་དག་གི་རང་གདངས༔ ཡེ་ཤེས་རོལ་རྩལ་ལས་འགྱེད་པའི༔ བདག་
ཅག་རིན་ཆེན་གྱི་མཁའ་འགྲོ༔ ཚད་མེད་བྱམས་པ་ཡི་རང་གདངས༔
མཇལ་བ་འདི་དག་ནི་ངོ་མཚར༔ བྱམས་པའི་འགྲོ་དོན་ནི་འགྲུབ་པོ༔
གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་དོན་ལ་སྦྱོར་་་
འཚལ༔ ཞེས་ཟེར་ནས་མེ་ཏོག་སེར་པོ་མང་པོ་འཐོར་བྱུང༔ དེ་ནས་་་
ནུབ་སྒོ་དམར་གསལ་ཟླ་གམ་འབར་བ་དེ་དགའ་བའི་རང་གདངས་་་་
ལྕགས་སྒྲོགས་ཀྱི་བརྡ་ཐབས་ལ་བརྟེན་ནས་སྒོ་ཤག་གིས་ཕྱེས་ནས་་་་་་
བལྟས་ཚེ་ཡེ་ཤེས་ཀྱི་མཁའ་འགྲོ་མ་དམར་གསལ་རྣམ་པ་བརྒྱད་ཀྱིས་བྲོ་
གར་འཁྲབ་ཅིང་མགྲིན་གཅིག་ཏུ་འདི་སྐད་གྱེར༔ ཨ་ཧོ༔ དགའ་ཆེན་་
དཔལ་རི་ཡི་ཞིང་ན༔ འཇིག་རྟེན་འཁྲུལ་སྣང་ནི་མ་མཆིས༔ རྣམ་རྟོག་
རང་གྲོལ་གྱི་རང་གདངས༔ ཡེ་ཤེས་འགགས་མེད་ལས་འགྱེད་པའི
བདག་ཅག་པདྨ་ཡི་མཁའ་འགྲོ༔ ཚད་མེད་དགའ་ཆེན་གྱི་ར་་་་་
གདང ས མཇལ་བ་འདི་དག་ནི་ངོ་མཚརཿ དགའ་བའི་འགྲོ་དོན་ནི་་
འགྲུབ་པོ གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་་་
གནད་ལ་སྦྱོར་འཚལ༔ ཞེས་ཟེར་ནས་མེ་ཏོག་དམར་པོ་མང་པོ་འཐོར་
བྱུང༔ དེ་ནས་བྱང་སྒོ་ལྗང་གསལ་གྲུ་གསུམ་རྔམས་པ་དེ་བཏང་སྙོམས་
ཀྱི་རང་གདངས་དྲིལ་བུའི་བརྡ་ཐབས་ལ་བརྟེན་ནས་སྒོ་ཤག་གིས་ཕྱེས་
པར་བལྟས་ཚེ་ཡེ་ཤེས་ཀྱི་མཁའ་འགྲོ་མ་ལྗང་གསལ་རྣམ་པ་བཅོ་བརྒྱད་
ཀྱིས་བྲོ་གར་འཁྲབ་ཅིང་མགྲིན་གཅིག་ཏུ་འདི་སྐད་ཟེར༔ ཨ་ཧོ༔ བདེ་
ཆེན་རང་བྱུང་གི་ཞིང་ན༔ འཇིག་རྟེན་འཁྲུལ་སྣང་ནི་མ་མཆིས༔ ཀུན་
རྟོག་རང་གྲོལ་གྱི་རང་གདངས༔ རྩོལ་བྲལ་ཡེ་ཤེས་ལས་བསྐྱེད་པའི༔
བདག་ཅག་ལས་བྱེད་ཀྱི་མཁའ་འགྲོ༔ ཚད་མེད་བཏང་སྙོམས་ཀྱི་རང་་
གདང ས༔ མཇལ་བ་འདི་དག་ནི་ངོ་མཚར༔ བཏང་སྙོམས་འགྲོ་དོན་ནི་
འགྲུབ་པོ༔ གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་་་
- 134 -
– 135 -



གནད་ལ་སྦྱོར་འཚལ༔ ཞེས་ཟེར་ནས་མེ་ཏོག་ལྗང་གསལ་མང་པོ་་་་་
འཐོར་བྱུང༔ དེ་ནས་ཡང་ཌཱཀྐི་མ་དང་རང་ཉིད་གཉིས་འགྲོགས་ནས་
བལྟས་ཚེ་འོད་ལྔ་ལྷུན་འགྲུབ་ཀྱི་གཞལ་མེད་ཁང་གི་སྒོ་ཟླུམ་ལ་དྭངས་་
པ་མེ་ཏོག་མང་པོས་མཛེས་པ་དེ་ཉིད་ཕྱེས་ནས་བལྟས་པས་འོད་ཟེར་་
མཐའ་ཡས་པའི་སྒོ་འབྱེད་པའི་མོད་ལ་བདེ་གསལ་མི་རྟོག་པའི་ཉམས་
ཤར་ནས་ཅུང་ཟད་ལ་རྟོག་མེད་ཧར་སངས་སེ་བརྒྱལ༔ དེ་ལས་ལྡང་ཚེ་
རིན་པོ་ཆེའི་ཁྲི་ཟུར་བརྒྱུད་པ་མ་ཆགས་པདྨ་ཉི་ཟླའི་ཁར་བདེ་གཤེགས་
འདུས་ཞལ་གུ་རུ་རིན་པོ་ཆེ་སྐུ་མདོག་དུང་ལ་ཕོ་ཚོས་བསྐུས་པ་ལྟ་བུ་་་
དཀར་ལ་དམར་མདངས་ཆགས་པ༔ ཕྱག་གཡས་གསེར་གྱི་རྡོ་རྗེ་རྩེ་ལྔ་
པས་ས་ལ་བསྡིགས་པ༔ གཡོན་བནྟ་འཆི་མེད་ཚེ་ཡི་བདུད་རྩིས་བཀང་
བའི་ཐོད་བུམ་བསྣམས་ནས༔ དབུ་ལ་ཤྭ་བའི་མཉེན་ཞུ་གསོལ་བ༔ རྩེ་
རྒྱལ་རྡོ་རྗེ་ལྡེམས་སྒྲོ་དང་ཉི་ཟླ་ནོར་བུའི་ཕྲ་ཡིས་མཛེས་པ༔ ཞབས་་་་
སོག་མ་འཇའ་ཕྲ་མནབ་ཅིང་འོད་ལྔའི་ཀློང་ནས་བཀྲག་མདངས་་་་་
བཟོད་པར་དཀའ་བ་བོང་ཚད་མི་ལུས་གསུམ་གྱི་མཐོ་དམན་ཙམ་པ་་་་
ཕོད་ཁ་ཟ་བེར་ཆོས་གོས་མཐིང་ཤམ་རིན་པོ་ཆེའི་མགུལ་རྒྱན་ཕྲེང་བ་
དོ་ཤལ་སྙན་རྒྱན་འོད་དང་འོད་ཟེར་མུ་མེད་པ་སྤྲོ་ཞིང་ཞལ་གྱི་གཟི་་་་
བརྗིད་བཟོད་དཀའ་བ་དེ་མཇལ་བྱུང་ངོ༔ དེ་ཚེ་དགའ་སྤྲོ་དང་དད་པ་
མོས་གུས་ཚད་མེད་པ་སྐྱེ་ཞིང་ལུས་ཀྱིས་ཕྱག་གྲངས་མེད་འཚལ༔ ངག་
གིས་གསོལ་བ་འདེབས་པའི་ཚིག་བརྗོད༔ ཡིད་ཀྱིས་མཐོ་དམན་གར་་
གཏོང་ཁྱེད་ཤེས་ཀྱི་དད་པ་དྲག་པོའི་སྒོ་ནས་འདུན་པ་གཏད༔ གུ་རུའི་
གཡས་ཕྱོགས་ཀྱི་གྲལ་ལ་རིག་འཛིན་བརྒྱད་དང་གྲུབ་ཆེན་བརྒྱད་ཅུ་་་
རྣམས་བཞུགས་པ༔ གཡོན་གྱི་གྲལ་ན་རྗེ་འབངས་ཉེར་ལྔ་གཏེར་ཆེན་་
བརྒྱ་རྩ་སོགས་བཞུགས་པ༔ མདུན་ན་ཡེ་ཤེས་མཚོ་རྒྱལ༔ མན་དྷ་ར་བ༔
ཤེལ་དཀར་རྡོ་རྗེ་མཚོ༔ མཁའ་འགྲོ་ཞི་འོད་འབར་མ༔ རིན་ཆེན་་་་་
གསེར་གྱི་འོད་འཕྲོ་པདྨ་མེ་ཏོག་འཛུམ་མ༔ ལས་རབ་བདེ་ཆེན་རྒྱལ་མོ་
སོགས་ཡེ་ཤེས་དབྱིངས་ཀྱི་མཁའ་འགྲོ་མ་མང་པོས་མཆོད་སྤྲིན་མཐའ་
ཡས་པ་སྟོབས་ཀྱིན་འདུག༔ བར་མཚམས་སུ་སྒྲུབ་པའི་དཀྱིལ་འཁོར་་
མཛེས་པའི་ཡོ་བྱད་བཀྲམ་པ་བདུད་རྩི་སྨན་གྱི་ཚོགས་སྒྲུབ་མཛད་པའི་
སྐབས་དེ་རུ་དཔའ་བོ་སྡེ་བཞི་གིང་ཆེན་རྣམ་བརྒྱད་མཁའ་འགྲོ་སྡེ་ལྔ་
སོགས་ཀྱིས་དཀྱིལ་འཁོར་བསྐོར་བྲོ་གར་འཁྲབ་པས་བརྡ་སྐད་སྣ་་་་་་
ཚོགས་འདོན་ནོ༔ དེ་ནས་གུ་རུ་རིན་པོ་ཆེ་ལ་བདག་གིས་ཕྱག་དང་་་་
མཎྜལ་རྒྱ་ཆེན་པོ་སྔོན་དུ་སོང་ནས་འདི་སྐད་ཞུས རྗེ་མ་ཧཱ་གུ་རུ་རིན་
པོ་ཆེ༔ དུས་གསུམ་སངས་རྒྱས་ཡོངས་འདུས་དཔལ༔ འགྲོ་བའི་མ་རིག་
མུན་སེལ་ཞིང༔ ཡེ་ཤེས་སྣང་བའི་སྒྲོན་མ་མཆོག༔ འཁོར་བའི་མཚོ་་་་
ལས་སྒྲོལ་བའི་གྲུ༔ ཉོན་མོངས་སྐྱེ་རྒྱུན་གཅོད་པའི་དཔལ༔ མཁྱེན་་་་་
བརྩེ་ནུས་པའི་ཡོན་ཏན་ཅན༔ དད་ལྡན་ཕོ་མོ་ཡོངས་ཀྱི་སྐྱབས༔ ཡོན་
ཏན་བརྗོད་འདས་མཁའ་དང་མཉམ༔ བཀའ་དྲིན་བསམ་མི་ཁྱབ་པའི་
མགོན༔ ཐུགས་རྗེས་བདག་ལ་དགོངས་སུ་གསོལ༔ བདག་ནི་ཉོན་
མོངས་འདམ་བྱུང་ཡང༔ སྐྱེ་སྔོན་བསོད་ནམས་བསགས་པ་ལས༔ གུ་་་
རུ་ཁྱེད་དང་མཇལ་བ་སྤྲོ༔ ད་ནི་འཁོར་བར་མི་ལྡོག་པའི༔ ཁྱེད་ཀྱི་་་་་
- 137 -
- 136 -



ཞབས་དྲུང་བདག་མཆིའོ༔ ཐུགས་རྗེས་ཟུངས་ལ་བྱིན་གྱིས་རློབས༔
ཞེས་ཞུས་ཚེ༔ གུ་རུས་ཞལ་ནས༔ ཨ་ཧོ༔ སྔགས་མཆོག་ནུས་ལྡན་རྡོ་རྗེ
དད་མོས་དྲག་པོས་ཉོན་དང༔ སྤྱིར་ན་རྒྱལ་བ་ཐམས་ཅད༔ མཛད་་་་
པའི་འགྲོ་དོན་ཁོ་ན༔ དགོས་སུ་ཨོ་རྒྱན་ང་ཉིད༔ ངོ་བོ་ཡེ་སངས་རྒྱས་་
ཀྱང༔ རང་མདངས་འགགས་མེད་རྩོལ་ལས༔ ལྷོ་ནུབ་འོ་མ་ཅན་གྱི༔
མདངས་ལྡན་སིདྡྷིའི་དྭངས་མཚོར༔ ཁྱེའུ་ཆུང་ཡེ་ཤེས་སྐུ་ཅན༔ དཔའ་
བོ་མཁའ་འགྲོས་བརྩེ་བ༔ འགགས་མེད་ཆོས་སྒོ་འབྱེད་ཅིང༔ ལས་ཅན་
ཨིན་ཏྲ་བོ་དྷིས༔ སྤྱན་དྲངས་རྒྱལ་སྲིད་བསྐྱང་ཡང༔ སྒྱུ་མའི་ཡུལ་ལ་་་
སྐྱུག་ལོག༔ ཐབས་ཀྱིས་འཁོར་བ་སྤངས་ནས༔ རྒྱ་གར་བཀའ་སྐྱོངས་
ཕུག་པར༔ མཆོག་གི་གྲུབ་པ་ཐོབ་བོ༔ དུར་ཁྲོད་བརྒྱད་དུ་བྱོན་ནས
རྫུ་འཕྲུལ་རྨད་བྱུང་བསྟན་ཅིང༔ འཁྲུལ་སྣང་འགྲོ་བ་སྨིན་པས༔ འཕྲུལ་
མཚན་བརྒྱད་དུ་གྲགས་སོ༔ འགྲོ་དོན་བསམ་ཡས་བྱས་སོ༔ བོད་ཡུལ་་
མུན་པའི་གླིང་དུ༔ འཇམ་དཔལ་སྤྲུལ་པའི་རྒྱལ་པོས གདན་འདྲེན་་
བསུ་བ་བྱུང་ངོ༔ སྔོན་སྨོན་ལས་འཕྲོ་དག་པས༔ འབྱོན་པར་ཞལ་གྱིས་
བཞེས་སོ༔ ལམ་ལས་བར་ཆད་མང་བྱུང༔ གདུག་པའི་ལྷ་སྲིན་སྡེ་་་༌་་
བརྒྱད༔ བོད་སྐྱོང་བསྟན་མ་བཅུ་གཉིས༔ དྲེག་ཅན་བསམ་མི་ཁྱབ་པ༔
རྫུ་འཕྲུལ་ཕྱག་རྒྱས་འགུགས་ཅིང༔ དམ་བཞག་དཀར་པོར་བསྒྱུར་རོ
ཟབ་གཏེར་བཅུད་རེ་སྦྱིན་ནོ༔ དམ་ལྡན་སྐྱོང་བའི་ཕོ་ཉ༔ སྡིག་སྤྱོད་་་་
སྒྲོལ་བའི་ཤན་པ༔ བཀའ་དང་ཐ་ཚིག་བསྒོས་ནས༔ ཕྱི་རབས་དོན་དུ་
བཞག་གོ སྐུ་རྟེན་གཙུག་ལག་ཁང་དང༔ ནང་རྟེན་དམ་ཆོས་རྒྱ་མཚོ༔
ཐུགས་རྟེན་ཟབ་གཏེར་བཅུད་རྣམས༔ བསྟན་པའི་བཙས་སུ་བཞག་་་
གོ༔ ལས་ལྡན་རྗེ་འབངས་ཉེར་ལཿ རང་སྐལ་གདམ་པ་སྦྱིན་ཏེ
བསྙེན་སྒྲུབ་དམ་དུ་བྱས་ནས༔ བསྐལ་བ་མ་སྟོང་བར་དུ༔ འགྲོ་འདྲེན་
སྤྲུལ་བ་འབྱུང་བས༔ སྨོན་ལམ་ཐོབ་ཅེས་བཀའ་བསྒོས༔ དུས་རྟགས་་་
ལུང་བྱང་ཟབ་བཅུད༔ བགོ་སྐལ་ཕ་ཕོག་གཏད་ནས༔ སྒྲུབ་གནས་དག་
ལ་སྦས་སོ༔ ཁྱོད་ཀྱང་སྔ་རབས་དུས་སུ༔ འབྲོག་བན་ཁྱེའུ་ཆུང་ལོ་ཙཱ༔
གྲུབ་འབྲས་མངོན་གྱུར་དེ་ཉིད༔ མཆོག་གཏེར་ཉི་ཤུ་རྩ་ལྔ༔ བརྟུལ་་་
ཞུགས་དོན་ལྔ་སྐྱེ་བརྒྱུད༔ གཞན་ལས་ཁྱད་འཕགས་འབྱུང་ངོ༔ ཁྱད་་་
པར་རྡོ་རྗེ་གྲོ་ལོད༔ དེ་ཡི་གདུང་རྒྱུད་འཛིན་པ༔ ནུས་ལྡན་འདུས་པ་
རྩལ་ཞེས༔ སྐུ་སྤྲུལ་མཆོག་ནི་ཡིན་ནོ༔ སྐྱེས་ནས་ཚེ་རབས་ཀུན་ཏུ
དད་མོས་ཚོགས་སྨོན་འཛོམས་པས༔ དུས་ཆེན་བྱུང་རེས་དང་མཇལ༔
ལུང་བསྟན་དབུགས་དབྱུང་གཟེངས་བསྟོད༔ གཞན་ལ་མང་དུ་མ་སྨྲ
ལོག་འཁྲུལ་དག་གིས་རྫུན་དུ༔ ལམ་ཁྱེར་བྱེད་པ་འོང་ངོ༔ རང་ཉམས་
སྦྱར་བ་ལག་ལེན༔ ད་རུང་འདུག་པའི་དུས་མིན༔ སྙིགས་མའི་རྩུབ་་་་
འགྱུར་གསོ་ཕྱིར༔ སྐུ་སྐྱེས་སྤྲུལ་བར་མཛད་ན༔ གདུལ་བྱ་མ་རྫོགས་་་་
བར་བཞུགས༔ ནམ་ཞིག་ཕ་ངས་བསུ་བ༔ བྱེད་པའི་ཕོ་ཉ་མངག་འོང༔
དེ་ལུགས་ཐུགས་ལ་ཞོག་འཚལ༔ ཞེས་གསུངས་པའི་ཚེ་གུ་རུའི་ཞབས་
སྤྱི་བོར་བླང་ལ་འདི་སྐད་ཞུས་སོ༔ སྐྱབས་མཚུངས་མེད་ཕ་གཅིག་རྡོ་རྗེ་
འཆང༔ སྐུ་ཁྱེད་དང་འབྲལ་བ་ཅིའི་ཕྱིར་ཕོད༔ ཕྱིར་འཁོར་བའི་གནས་
ན་སྡུག་བསྔལ་ཚེ༔ དགོས་ང་ཉིད་ལེ་ལོ་འདུ་འཛིས་བསླུས༔ བློ་ཉོན་་་་
- 139 -
- 138 -



མོངས་དུག་ལྔའི་དབང་དུ་ཤོར༔ ཡུལ་ཆོས་བརྒྱད་གནས་ལ་ཞེན་པ་ཆེ༔
བདུད་ནག་པོའི་དབང་དུ་འགྱུར་ཀྱང་སྲིད༔ འདིར་སྡོད་པར་ཆོག་་་་
པའི་བཀའ་དྲིན་སྩོལ༔ ཞེས་ཞུས་ཚེ་གུ་རུ་རིན་པོ་ཆེའི་ཞལ་ནས༔ ཀྱེ་་་
ཧོ༔ རིགས་ཀྱི་བུ་མཆོག་གསོན་དང༔ སྣ་ཚོགས་ཆོས་ཁམས་རྒྱ་མཚོ
གཞི་མེད་རྩ་བྲལ་རོལ་བ༔ སེམས་ཉིད་གཅིག་ཏུ་དག་མཉམ༔ དག་་་་་
པའི་ཞིང་ཁམས་བཀོད་པ༔ ལོག་ན་གྲུབ་པ་མེད་དོ༔ རིག་པ་གཅིག་ཏུ་
ཕྱམ་བརྡལ༔ རྨི་ལམ་འཁྲུལ་སྣང་སྣ་ཚོགས༔ ཤར་བའི་རང་དུས་ཉིད་
ནས༔ སེམས་ཉིད་གཅིག་ཏུ་འུབ་ཆུབ༔ འོད་གསལ་དག་པའི་སྣང་་་་
ངོར༔ ལྷ་དང་ཞིང་ཁམས་བཀོད་པ༔ ཇི་ལྟར་གསལ་བ་འདི་ཡང༔ ཡེ་
ཤེས་གཅིག་གི་ཆོ་འཕྲུལ༔ ལོག་ན་གྲུབ་པ་མེད་དོ༔ དེ་ཕྱིར་བདག་དང་
ཁྱེད་གཉིས༔ འདུ་འབྲལ་སྤུ་ཙམ་མེད་དོ༔ འདི་རུ་སྡོད་པའི་དུས་མིན༔
རེ་བའི་འཛིན་པ་ཆོད་ལགས༔ འགྲོ་དྲུག་འཁྲུལ་བའི་སྣང་བ༔ སེམས་
ཀྱི་གཤིས་ཉམས་ཡིན་ནོ༔ དོན་ལ་ཡེ་ནས་མ་གྲུབ༔ དེ་ལུགས་གཞན་ལ་
སྟོན་དང༔ ལས་ལྡན་རྣམས་ཀྱིས་རྟོགས་སོ༔ རང་རིགས་གསལ་བའི་་
རྒྱན་ཆ སྐྱོན་དུ་མ་བལྟ་ནུས་ལྡན༔ ལེ་ལོ་འདུ་འཛི་མང་པོ༔ འཁོར་་་
བའི་གཤིས་ལུགས་ཡིན་པས༔ བསྙེན་སྒྲུབ་བརྟུལ་ཞུགས་མཛད་འཚལ༔
ཉོན་མོངས་དུག་ལྔའི་ཆོ་རོལ བདེན་ཞེན་རང་དགར་མ་སྤྱོད༔ སྐྱོན་་
བལྟས་སྤང་བ་མིན་ནོ༔ ཡེ་ཤེས་རོལ་བར་ལམ་ཁྱེར༔ ཆོས་བརྒྱད་བྱ་་་་
བཞག་མང་པོ༔ གྲུབ་ཟིན་མེད་པའི་ཆོ་རོལ༔ རང་དགར་བསྐྱུར་་་་་
ཀློད་ཐོང མི་མེད་བྲག་རི་ཟུངས་ཤིག༔ འཁོར་བ་སྒྱུ་མའི་གྲོང་ཁྱེར༔
གཟུང་འཛིན་བདུད་ཀྱི་ཆོ་རོལ༔ ཞེན་རྟོགས་དམ་སྲི་གཡོ་བ༔ ལོག་ན་
ཚོལ་འགྲོ་མི་དགོས༔ རང་ཐོག་ཉིད་དུ་ཆོད་ན༔ བདུད་ལས་རྒྱལ་་་་་
ཡིན་ནོ༔ དེ་དབང་འགྲོ་དང་མི་འགྲོ༔ གང་ཟག་ཁྱོད་ལ་རག་ལས༔ རྨི་
ལམ་ཉིད་ཀྱི་ཞིང་འདིར༔ འདུག་པ་ག་ལ་ཆོག་གོ༔ བདེ་བ་མཆོག་ཏུ་་་
བཟུངས་ན༔ གསེར་སྒྲོག་འབར་བས་འཆིང་ངོ༔ དེ་དོན་སེམས་ལ་་་༌་
ཟུངས་ཤིག༔ འགྲོ་དོན་སྐྱོ་ངལ་མ་མཛད༔ དཔའ་བོ་ནུས་ལྡན་རྡོ་རྗེ།
དམ་བཅའ་ཉམས་པར་མ་མཛད༔ ཅེས་གསུངས་སོ༔ དེ་ནས་བདག་་
གིས་ཕྱག་མང་དུ་འཚལ་ནས་ཞུས་པ༔ སྐྱབས་གཅིག་མ་ཧཱ་གུ་རུ༔
ཐུགས་རྗེས་བདག་ལ་དགོངས་ཤིག༔ འཁོར་འདས་ཁྱད་པར་གང་་་་་
ལགས༔ གྲོལ་བ་འཁྲུལ་བ་ཅི་ལགས༔ གོ་རྟོགས་ཁྱད་པར་ཅི་ཡོད༔ དེ་
དག་གསུངས་བར་ཞུའོ༔ གུ་རུ་རིན་པོ་ཆེའི་ཞལ་ནས༔ ཀྱེ་ཧོ༔ སྙིང་གི་
བུ་མཆོག་གསོན་དང༔ ཀ་དག་ཆོས་སྐུའི་དབྱིངས་ན༔ འཁོར་འདས་་་
གྲུབ་པ་མེད་དོ༔ ཡེ་གཞི་གདོད་མའི་མགོན་པོ༔ སྐུ་བཞི་ཡེ་ཤེས་ལྔ་་་་
ལྡན༔ ཁྱད་ཆོས་དྲུག་ལྡན་བུམ་སྐུ ཅི་བཞིན་རིག་པའི་སངས་རྒྱས༔
རྒྱུ་གསུམ་རྐྱེན་བཞིའི་དབང་གིས༔ མེད་ལ་ཡོད་པར་བཟུང་ཞིང༔
འཁྲུལ་སྣང་བདེན་པར་བཟུང་བའི ༔ མ་རིག་འཁོར་བ་མཆེད་དོ༔
གཟུང་འཛིན་གཉིས་ཀྱི་སྣང་བ༔ སྒྱུ་མའི་འཕྲུལ་འཁོར་ཞིག་བཞིན༔ སྐུ་
གསུམ་ཡེ་ཤེས་དབྱིངས་སུ༔ གཏན་སྲིད་ཟིན་ན་གྲོལ་བ༔ རྣམ་རྟོག་སྔ་
མས་བསྐྱེད་པའི༔ ཕྱི་མའི་ཉེར་ལེན་གསོས་བཏབ༔ བག་ཆགས་ཡང་་
ཡང་འཐས་པའི༔ འཁྲུལ་སྣང་འགྲོ་བའི་གནས་ཚུལ༔ སྣ་ཚོགས་ཆོས་་་
- 140 -
- 141 -



ཁམས་རྒྱ་མཚོ ཕུང་ཁམས་སྐྱེ་མཆེད་དབང་ཡུལ༔ ཐམས་ཅད་གཞི་་
མེད་རྩ་བྲལ༔ རིག་པ་གཅིག་གི་ཡོ་ལང ཁོ་ཐག་ཆོད་ན་རྟོགས་པ༔
བཏགས་ཙམ་ཀུན་རྟོག་སྣང་བ༔ མིང་ཙམ་དོན་དུ་མ་མཆིས༔ སྟོང་པ་
ཉིད་ཀྱི་རོལ་བར བློ་ཐག་ཆོད་ན་གོ་བ༔ ཁྱད་པར་དེ་ལྟར་མཆིས་་་་་
པའི༔ མ་ནོར་ཐུགས་ལ་ཞོག་འཚལ༔ ཞེས་གསུངས་སོ༔ དེ་ནས་ཡང་་
བདག་གིས་ཞུས་པ༔ ཀྱཻ༔ བཀའ་དྲིན་མཉམ་མེད་གུ་རུ་རིན་པོ་ཆེ༔
ཐུགས་རྗེ་བརྩེ་བས་བདག་ལ་དགོངས་སུ་གསོལ༔ མན་ངག་བཅུད་་་་་
འདུས་ཚེ་གཅིག་སངས་རྒྱས་པའི༔ ཡང་བཅུད་བདག་ལ་གནང་བའི་་་
བཀའ་དྲིན་སྩོལ༔ ཞེས་ཞུས་ཚེ་བདག་ལ་བཀའ་སྩལ་བ༔ ཀྱེ་ཧོ༔ མོས་
གུས་དད་དམ་ལྡན་པའི༔ རྣལ་འབྱོར་བུ་མཆོག་གསོན་དང༔ མཁའ་་་
ཁྱབ་འགྲོ་བ་ཡོངས་ལ༔ སྙིང་རྗེ་ཕྱོགས་དང་བྲལ་བའི༔ ཚད་མེད་བློ་་་་
སྦྱོང་བྱེད་ཅིང༔ བླ་མ་སྤྱི་བོར་བསྒོམ་ནས༔ གསོལ་འདེབས་དབང་བཞི་
བླང་ལ༔ ཐུགས་ཡིད་རོ་གཅིག་བསྲེ་ལ༔ མཉམ་པར་ཅི་གནས་བཞག་་་
པ༔ སྔོན་འགྲོ་ཡིན་པས་གལ་ཆེ༔ དེ་ནས་སྒོ་གསུམ་བབ་ཀློད༔ མ་གཞི་
སྟོང་པ་ཉིད་དུ༔ རང་ཡན་ཧར་སངས་ཆེན་པོ༔ འཛིན་རྟོག་སྤྲོས་དང་
བྲལ་བར༔ ཕྱམ་བརྡལ་བཟོ་བཅོས་མེད་པར༔ སངས་ངེ་སངས་ངེ་ཕྱམ་
བརྡལ༔ འཛིན་མེད་ས་ལེ་ཧྲིག་གེ༔ རྩེ་མོ་བྱུང་རྒྱལ་དམ་པ༔ ཀུན་ཤེས་
ཀུན་རིག་འགགས་མེདི༔ མི་གཅོད་མི་འགགས་མི་འཛིན༔ གང་ཤར་ཡེ་
ཤེས་ཆེན་པོ༔ ལམ་ཁྱེར་གནད་དུ་བསྣུན་པ༔ དངོས་གཞི་ཟབ་གནད་་་
གལ་ཆེ༔ རྗེས་ཐོབ་སྒྱུ་མ་རྨི་ལམ འ ཛིན་མེད་ཞེན་བྲལ་གདངས་་་་་
- 142 -
སྐྱོངས༔ བྱམས་དང་སྙིང་རྗེ་བསྒོམ་ཞིང༔ བདེ་གསལ་མི་རྟོགས་ཉམས་
དབེན༔ གོལ་ཤོར་ནོར་གསུམ་འཕྲང་བསྒྲལ༔ ཉོན་མོངས་དུག་ལྔ་་་་་
འབུར་འཇོམས༔ ལྷ་སྔགས་ཕྱག་རྒྱ་ཏིང་འཛིན༔ དམ་ཚིག་སྔགས་ཀྱི་་
མདོ་རྩ རྒྱལ་བའི་བཅའ་ཁྲིམས་ལྟར་དུ༔ ལེགས་དཔྱད་སྤྱོད་པའི་ཟབ་
གནད༔ གནད་དུ་དྲིལ་བ་མདོ་རྩ༔ སེམས་ལ་འཆོང་ཞིག་ནུས་ལྡན༔
ཞེས་གསུངས་སོ༔ དེ་ནས་ཡང་བདག་གིས་ཞུས་པ༔ རྗེ་མ་ཧཱ་གུ་རུ་རིན་
པོ་ཆེ༔ མཁྱེན་བརྩེས་བདག་ལ་དགོངས་སུ་གསོལ༔ བདག་ནི་ཟབ་་་་་
གཏེར་དང་འཕྲད་ཚེ༔ བསྟན་པའི་འགྲོ་དོན་གང་ནས་འབྱུང༔ སློབ་་་
འབངས་ཆོས་བདག་ཅི་ལྟར་འོང༔ དེ་དག་བདག་ལ་གསུངས་པར་་་༌་
མཛོད༔ ཞེས་ཞུས་ཚེ་བདག་ལ་བཀའ་སྩལ་པ༔ ཀྱེ་ཧོ༔ དད་པ་དམ་་་
ཚིག་དག་པའི༔ སྐྱེས་མཆོག་རིག་འཛིན་གསོན་དང༔ སྔོན་སྨོན་ལས་་་
འཕྲོའི་དབང་གིས༔ དུས་ལ་བབ་པའི་ཚེ་ན༔ ཟབ་གཏེར་རྒྱ་མཚོ་་་་་
འབྱིན་དགོས༔ མཁའ་འགྲོའི་ལུང་ལ་བརྟེན་འཚལ༔ ཕུག་གསུམ་་་་་
ལྗོངས་སྔའི་གཏེར་བཅུད༔ མཇུག་མ་གསུམ་གྱི་བགོ་སྐལ༔ དུས་དང་་་
སྐབས་སུ་རྙེད་ཡོང༔ རིགས་ལྡན་ཕྱོགས་ནས་འོང་བའི༔ ཕོ་ཉ་དྲུག་ཅུ་
གཤམ་འགོད༔ མཆོག་གི་ཆོས་བདག་རྣམ་བཞི༔ ལས་སྐལ་ལྔ་བཅུ་རྩ་་
དྲུག འཇའ་ལུས་གྲུབ་པ་རྣམ་བརྒྱད༔ གོས་དཀར་རལ་བའི་ལྕང་་་་
ལོའི༔ སྡེ་ཚན་སྐྱེས་བུ་ལྔ་བཅུ བརྟུལ་ཞུགས་གྲུབ་པ་བཅུ་གསུམ༔
འགྲོ་དོན་ལྷོ་བྱང་གཉིས་ནས༔ འབུམ་ཕྲག་བཅུ་པོ་འདྲེན་ནོ༔ ཕེ་ངས་
འབྲལ་མེད་བྱིན་རླབས༔ དབང་བསྐུར་ལུང་བསྟན་དབུགས་དབྱུང༔
- 143 -



དུས་དྲུག་བསྐང་ཚོགས་གནད་སྨིན༔ གསོལ་འདེབས་མོས་གུས་རེམ་ཡ༔
ཞེས་གསུངས་སོ༔ དེ་ནས་བདག་གིས་རྗེ་མ་ཧཱ་གུ་རུ་ལ་ཕྱག་མང་དུ་་་་
འཚལ་ནས་མཎྜལ་ཕུལ་ལ་གསོལ་བ༔ བཀའ་དྲིན་མཚུངས་མེད་འགྲོ་་་
བའི་མགོན༔ ཨོ་རྒྱན་ཆེན་པོས་བདག་ལ་དགོངས༔ ཐེག་པ་མ་ལུས་་་
ཡོངས་རྫོགས་པའི༔ གསང་ཆེན་རྡོ་རྗེ་སྙིང་པོ་ལ༔ ཟབ་གནད་འདུ་་་་
འམ་མི་འདུ་ཞེས༔ གསང་སྔགས་དབང་གི་དཀྱིལ་འཁོར་ལ༔ རྣམ་་་་་
གྲུངས་ཅི་ལྟར་འདུ་བ་ལགས༔ ཞེས་ཞུས་ཚེ་བཀའ་སྩལ་བ༔ ཀྱེ་ཧོ༔
སྙིང་གི་བུ་མཆོག་གསོན་དང༔ གང་ཟག་དབང་པོའི་རིམ་པས༔ ཐེག་་
པ་དགུ་རུ་བྱུང་ངོ༔ བློ་ཆུང་བྱིས་པའི་སྡེ་ལ༔ ཉན་རང་བྱང་སེམས་སྤྲོས་
སོ༔ དབང་འབྲིང་བརྟུལ་ཞུགས་ཅན་ལ༔ བྱ་སྤྱོད་རྣལ་འབྱོར་རྒྱུད་སྡེ
བློ་གྲོས་སྤྲོས་པ་ཆེན་པོ༔ མ་ཧཱ་ཨ་ནུ་ཨ་ཏི༔ རྣམ་པར་བསྟན་པ་ཡིན་ནོ
ཀ་དག་སྟོང་ཆེན་ཡངས་པ༔ ལྷུན་འགྲུབ་སྐུ་དང་ཡེ་ཤེས༔ ཉིད་ལས་་་་
མཐར་ཐུག་མེད་ཀྱང༔ ཕྱོགས་ཙམ་མཐོང་བའི་བློ་ཆུང༔ རྩོལ་བཅས་་་
དགའ་བའི་དབང་འབྲིང༔ ཟང་ཐལ་རྟོགས་པའི་རྣལ་འབྱོར༔ དབང་
པོའི་རིམ་པས་དབྱེའོ༔ དཔེར་ན་སངས་རྒྱས་ཉིད་ཀྱི༔ ཆོས་སྒོ་གཅིག་་་
ཏུ་གསུང་ཡང༔ རང་རྒྱུད་དང་མཐུན་གོ་བ༔ དེ་ཕྱིར་མཐའ་གཅིག་མི་
འཛིན༔ མདོར་ན་རྫོགས་པ་ཆེན་པོའི༔ རྣལ་མའི་ཡེ་ཤེས་བསྒོམ་ན
འདིར་འདུས་གཅིག་རྫོགས་བླ་མེད༔ ཚིག་ཙམ་དུ་ཡང་མི་མཚུངས༔
དོན་གྱི་ཟབ་གནད་འདུ་འོ༔ དེ་ཕྱིར་སྤྱི་ཏི་ཡོ་ག དགོངས་པ་གཅེར་་་
བུར་བྱུང་བའི༔ བླ་མེད་ཡང་ཏི་ཡོ་ག༔ འདི་འདྲའི་བཀའ་གསུང་ཐབ་
མོ༔ སུས་ཀྱང་གསུང་བར་མི་འགྱུར༔ བདག་གི་སྐུ་དྲིན་ཡིན་ནོ༔ བྱིན་
རླབས་དབང་གི་རྩ་བ༔ རང་རིག་ཆོས་སྐུར་རྟོགས་དགོས༔ ངོ་བོ་སྐྱེ་
མེད་ཀ་དག༔ ངེས་ཚིག་མ་སྨིན་སྨིན་པ༔ དབྱེ་བ་སྤྲོས་བཅས་སྤྲོས་མེད༔
སྒྲ་ཚིག་ཨ་བྷི་ཥིཉྩ འཇུག་པ་གཏོར་བླུག་གཉིས་སོ༔ བསྡུས་དོན་་་་་
དབང་བཞིའི་ཡེ་ཤེས༔ ཐབས་ལ་སྐུར་བྱེད་ངོ་སྤྲོད༔ དོན་དུ་འཇུག་སྒོ་
ཟབ་མོ༔ བསྐྱེད་རྫོགས་ཡོངས་ཀྱི་གཞི་རྟེན༔ འདི་མེད་དངོས་གྲུབ་་་་་
དབུལ་ལོ༔ ཕྱེ་མའི་མར་ཁུ་ཇི་བཞིན༔ ཐེག་བརྒྱད་ཟེར་དང་འདྲ་ལ
ཡང་ཏིག་ཉི་མའི་སྙིང་པོ༔ གནད་དུ་དྲིལ་བར་རེམ་དང༔ ཚེ་གཅིག་་་
སངས་རྒྱས་ཐོབ་པོ༔ ཞེས་གསུངས་སོ༔ དེ་ནས་བདག་གིས་གུ་རུ་རིན་
པོ་ཆེའི་ཞབས་སྤྱི་བོར་བླང་ཞིང་དད་མོས་དྲག་པོའི་ཤུགས་བསྐྱེད་ལ་་་
འདི་ལྟར་གསོལ་བ་གདབ་པོ༔ ཀྱེ་མ༔ ཐུགས་རྗེ་བརྩེ་བའི་བདག་ཉིད་
ཅན༔ བཀའ་དྲིན་མཉམ་མེད་འགྲོ་བའི་མགོན༔ ཨོ་རྒྱན་རྗེ་ལ་གསོལ་་
བ་འདེབས༔ བདག་ནི་ཐུགས་རྗེས་བཟུང་དུ་གསོལ༔ ལུས་ངག་ཡིད་་་
སྒྲིབ་དག་པ་དང༔ ཕྱི་ནང་འགལ་རྐྱེན་ཞི་བ་དང༔ མཆོག་གི་དངོས་་་
གྲུབ་སྩོལ་བ་དང༔ ཉམས་དང་རྟོགས་པའི་ཡོན་ཏན་བསྐྱེད༔ རྗེས་སུ་་
ཟུངས་ལ་བྱིན་གྱིས་རློབས༔ འཁྲུལ་སྣང་གྲོལ་བར་མཛད་དུ་གསོལ༔
ཞེས་ཞུས་ཚེ༔ ཨོ་རྒྱན་ཆེན་པོས་ཞལ་འཛུམ་པ་དང་ཐུགས་བརྩེ་བ་ཆེན་
པོའི་འདི་སྐད་དོ༔ ཨེ་མ༔ མཆོག་གི་རིག་འཛིན་ཆེན་པོ༔ བདག་ལ་་་
ལེགས་པར་གསོན་དང༔ ཞལ་གདམས་ཚིག་གསུམ་བཤད་དོ༔ མ་་་་་
བརྗེད་སྙིང་ལ་བརྟེན་ཞིག༔ གང་དུ་བསྡད་ཀྱང་སེམས་སྤྲོ༔ སུ་འགྲོགས་
- 144 -
- 145 -



པ་ལ་བརྩེ་བསྐྱེད༔ མི་མེད་ལུང་པར་སྤྱོད་དང༔ ང་དང་ལྟ་སྤྱོད་མཐུན་
ནོ༔ སྒྱུ་མའི་ཡུལ་ལ་མ་ཞེན༔ ཆོས་བརྒྱད་བྱ་བ་སྤོང་ལ༔ རོ་སྙོམས་་་་་་
བརྟུལ་ཞུགས་མཛོད་དང༔ ང་དང་ལྟ་སྤྱོད་མཐུན་ནོ༔ མི་རྟག་འཆི་བ་
སྒོམ་ལ༔ ལེ་ལོ་འདུ་འཛི་བཞག་ནས༔ བརྩོན་འགྲུས་ཟབ་མོའི་གནད་་
སྐྱོངསཿ ང་དང་ལྟ་སྤྱོད་མཐུན་ནོ༔ འཁོར་བར་ཞེན་ལོག་ངེས་འབྱུང
འདོད་ཆུང་ཆོག་ཤེས་བརྟེན་པ༔ བྱ་བཞག་སྙིང་པོ་བསྒྲུབ་ན༔ ང་དང་
ལྟ་སྤྱོད་མཐུན་ནོ༔ དཀར་ནག་དཀོར་ནི་གོལ་ས༔ གདུལ་བྱ་ལོངས་་་་
སྤྱོད་ནོར་ས༔ ཆགས་སྡང་ཤོར་ས་སྤྱོངས་དང༔ ང་དང་ལྟ་སྤྱོད་མཐུན་
ནོ༔ ཀུན་འདུད་ང་རྒྱལ་ཆེན་པོ༔ འབངས་མང་ཟེ་རེ་འཐུག་པོ༔ དོན་
མེད་བྲ་མཆུ་སྤོངས་དང༔ ང་དང་ལྟ་སྤྱོད་མཐུན་ནོ༔ གནས་ལ་ངེས་པ་
མེད་པ༔ ཚིག་ལ་ཆ་བཞག་བྲལ་བ༔ སེམས་ལ་འདོད་པ་ཆུང་ན༔ ང་་་
དང་ལྟ་སྤྱོད་མཐུན་ནོ༔ འགྲོ་དོན་སྐྱོ་ངལ་མེད་པ༔ ཟབ་གཏེར་སྒོ་་་་་
འཕར་འབྱེད་ཅིང༔ ཆོས་བདག་བུ་ལ་གཏད་ན༔ ང་དང་ལྟ་སྤྱོད་་་་་
མཐུན་ནོ༔ ཙབ་ཙུབ་འུར་གཟེང་གཏད་མེད༔ སྡེ་བརྒྱད་བྲན་དུ་ཁོལ་་
བ༔ ཆོས་བཀའ་མགོ་མཇུག་ཚང་ན༔ ང་དང་ལྟ་སྤྱོད་མཐུན་ནོ༔ དག་
སྣང་མོས་གུས་ཆེ་བ༔ ཚོགས་བསགས་གནད་ལ་བརྩོན་པ༔ ཉམས་སྤྲོ་
གླུ་མགུར་བྱེད་རྣམས༔ ང་དང་ལྟ་སྤྱོད་མཐུན་ནོ༔ སློབ་མ་བརྩེ་བས་་་་་
སྐྱོང་ཞིང༔ འགྲོ་བ་ཐབས་ཀྱིས་འདུལ་བ༔ གདམས་ངག་སྦྱིན་ལ་་་་་
མཁས་ན༔ ང་དང་ལྟ་སྤྱོད་མཐུན་ནོ༔ སྣོད་མིན་དབྱེ་བསལ་མཁས་་་་་
ཤིང༔ ཡེ་ཤེས་འཆར་ཚུལ་བསམ་ཡས སྒྲུབ་པའི་དྲོད་རྟགས་ཐོན་ན༔
- 146 -
ང་དང་ལྟ་སྤྱོད་མཐུན་ནོ༔ བསྟན་དགྲ་དྲུངས་ནས་འབྱིན་ཞིང༔ མཚན་
ལྡན་དགའ་བཞིའི་གཞུར་དྲོངས༔ འདོད་ཞེན་བསྐྱེད་རིམ་བསྟན་ན།
ང་དང་ལྟ་སྤྱོད་མཐུན་ནོ༔ ཡེངས་མེད་འོད་གསལ་བསྒོམ་ཞིང༔ བདེན་
མེད་ལྟ་གདེངས་མཐོ་བ༔ འཁྲུལ་བྲལ་སྤྱོད་པ་ཞིབ་ན༔ ང་དང་ལྟ་སྤྱོད་
མཐུན་ནོ༔ སྒྲུབ་མཐར་ཤི་ལ་གཏུག་ཅིང༔ བློ་མཐར་ཆོས་ལ་གཞོལ་བ
སྒོམ་མཐར་སངས་རྒྱས་འགྲུབ་ན༔ ང་དང་ལྟ་སྤྱོད་མཐུན་ནོ༔ ཁ་ངོ་་་
དཀོན་མཆོག་གསུམ་བལྟ༔ འདུན་ཕུགས་ཕྱི་མ་དོན་གཉེར༔ བློ་སྣ་་་་་
ཆོས་ལ་དྲིལ་ན༔ ང་དང་ལྟ་སྤྱོད་མཐུན་ནོ༔ གཞན་ཕན་འགྲོ་དོན་་་་
འགྲུབ་ཅིང༔ བྱམས་བརྩེ་སྙིང་རྗེ་ཆེན་པོ༔ ཐོས་ཚོགས་སྒོམ་ལས་བྱུང་་
ཚེ ང་དང་ལྟ་སྤྱོད་མཐུན་ནོ༔ སྣང་བ་ལྷ་རུ་དག་ཅིང༔ སྒྲ་གྲགས་་་་་
སྔགས་སུ་སྨིན་པ༔ དྲན་རྟོགས་ཡེ་ཤེས་རྫོགས་ན༔ ང་དང་ལྟ་སྤྱོད་་་་་
མཐུན་ནོ༔ འཁོར་འདས་རྒྱན་གྱིས་རོལ་བ༔ ཤར་ཚེ་ཀུན་ཏུ་བཟང་པོ༔
དབྱིངས་དང་ཡེ་ཤེས་སྦྱོར་ན༔ ང་དང་ལྟ་སྤྱོད་མཐུན་ནོ༔ གཟུང་བའི་
ཡུལ་སྣང་ཟད་ཅིང༔ འཛིན་པའི་ཀུན་རྟོག་གྲོལ་ནས༔ ང་བདག་ཟེར་་
ཐག་ཆད་ན༔ ང་དང་ལྟ་སྤྱོད་མཐུན་ནོ༔ བུ་མཆོག་འདི་དག་སེམས་་
ལ༔ བརྟེན་ནས་རྒྱུད་དང་སྦྱར་ན༔ ཉོན་མོངས་གཡུལ་ལས་རྣམ་རྒྱལ
ང་ཡི་དྲུང་དུ་སླེབས་ལགས༔ མ་བརྗེད་ནུས་ལྡན་རྡོ་རྗེ སྙིང་གི་དཀྱིལ་
དུ་ཨེ་བཾ༔ ཞེས་གསུངས་སོ༔ དེ་ནས་ཡང་བདག་གིས་རྗེ་མ་ཧཱ་གུ་རུ་་་་
རིན་པོ་ཆེ་ལ་ཞུས་པ༔ ཀྱེ༔ བཀའ་དྲིན་མཉམ་མེད་འགྲོ་བའི་མགོན་པོ་
ཚེ བསྐལ་བའི་གཡོ་འཁྲུགས་དུས་ཀྱི་རྩུབ་འགྱུར་དང༔ འཇིག་རྟེན་
- 147 -



ལེགས་ཉེས་མི་བདེའི་སྣང་བ་ཀུན༔ ཇི་ལྟར་བྱུང་བ་ཡིན་གྱིས་གསུང་་་
པར་ཞུ༔ ཞེས་ཞུས་ཚེ༔ གུ་རུ་རིན་པོ་ཆེས་འདི་སྐད་གསུངས་སོ ཨ་་་
ཧོ༔ མོས་ལྡན་ཁྱེའུ་ཆུང་ལོ་ཙཱ དད་དམ་དགོངས་པས་གསོན་དང༔
བསྐལ་བ་རྫོགས་ལྡན་ནས་བཟུང༔ བཞི་གསུམ་གཉིས་དང་རྩོད་ལྡན༔
ལྔ་བརྒྱ་ཕྲག་བཅུ་སོགས་ནས༔ ལུང་གི་མཐའ་ལ་ཉེ་བར༔ སྙིགས་མ་ལྔ་
མཚང་མངོན་འགྱུར༔ ནད་མུག་མཚོན་འཁྲུགས་གཡོ་ཞིང༔ རྟག་པར་
མི་དགེ་བཅུར་སྤྱོད༔ དགེ་བཙུན་ཟེར་བ་མང་ཡང༔ གཡོ་སྒྱུ་བསླུ་་་་་
སེམས་ཁོ་ནས༔ བཅས་ཁྲིམས་ཐན་དུ་བརྩི་བ༔ འདུལ་བའི་གཟུགས་
བརྙན་ཙམ་མོ༔ སྔགས་པ་ཟེར་བ་མང་ཡང༔ ཅོལ་ཆུང་སྤྱོད་པ་ཁྲོམ་་་
གྱེར༔ ཉོན་མོངས་ཆོལ་རྙོག་གྱུར་བའི༔ དམ་ཚིག་ཐན་ལ་བརྩི་རྣམས
གསང་སྔགས་གཟུགས་བརྙན་ཙམ་མོ༔ བྱང་ཆུབ་སེམས་དཔའ་ཟེར་་་་་
ཡང༔ ཚུལ་འཆོས་མངོན་ལྐོག་མི་ཐུབ༔ འགྲོ་བའི་སྲོག་གཅོད་དགོས་་་
ཀྱང༔ སྙིང་རྗེ་སྤུ་ཙམ་མེད་ན༔ བྱང་སེམས་བསླབ་པ་གཟུགས་ཙམ༔
གཏེར་སྟོན་ཟེར་བ་མང་ཡང༔ ལྕང་ལོ་བུད་མེད་བརྟེན་ནས༔ རྫུན་་་་
ཆོས་བཀའ་རྐུན་བྱེད་ཅིང༔ འགྲོ་བ་སེམས་ཅན་མགོ་བསྐོར༔ དམ་་་་
ཉམས་གཏེར་མིང་ཙམ་མོ༔ གྲུབ་ཐོབ་ཟེར་བ་མང་ཡང༔ བེ་ཐེས་་་་་
བརླབས་པའི་འབྱུང་པོ༔ གཞན་མགོ་བསྐོར་བའི་བསླུ་ཚིག མིག་་་་
འཕྲུལ་མང་པོ་སྟོན་ཞིང༔ ནག་ཕྱོགས་མགོ་འཕང་མཐོ་བས༔ འགྲོ་བ་་་
འདི་དག་དབང་གྱུརཿ ནོར་ལ་རྔམས་པ་ཆེ་བའི༔ དམ་སྲི་དེ་ཀུན་གྲུབ་
མིང༔ བྱ་བཏང་ཟེར་བ་མང་ཡང༔ དགྲ་འདུལ་གཉེན་སྐྱོང་ཆེན་པོ༔
- 148 -
བྱ་བཞག་ལས་ཀ་མང་པོ༔ འདུ་འཛིས་བློ་སེམས་བཅུར་བ༔ དྲན་རྒྱུ་་་
སྤྱོད་པ་མང་པོ༔ རི་ཁྲོད་པ་ཞེས་མིང་ཙམ༔ བསྒོམ་ཆེན་ཟེར་བ་མང་་་
ཡང༔ སྟོང་ལྟ་ཧད་པོར་ཁ་འབྱམས༔ ལས་འབྲས་ཁྱད་གསོད་མཁན་་་་
ཚོ༔ དུག་ལྔ་མེ་བཞིན་འབར་ཡང༔ མེད་ལ་ཡོད་ཚུལ་ཡིན་ཟེར༔ ཐ་་་་
མལ་བ་དང་ཁྱད་མེད༔ བསྒོམ་པ་དེ་ཚོ་མིང་ཙམ༔ བླ་དཔོན་ཐོབ་ཐང་
ཆེན་པོ༔ སྤྱོད་པ་འཇིག་རྟེན་ཇི་བཞིན༔ མིང་ལ་གྲྭ་ཚང་འཁོར་སློབ
དོན་དུ་འཁོན་འཛིན་གཞི་མ༔ དཀོར་ལ་རྟག་པར་འབྱམས་ནས༔
གཤིན་པོ་ལག་ཟེད་མང་བཞིན༔ ཤི་དུས་ཐ་མལ་ལྟ་བུ༔ བླ་མ་ཞེས་པ་
མིང་ཙམ༔ སྤྲུལ་སྐུ་ཟེར་བ་མང་ཡང༔ བཤད་སྒྲུབ་ཐན་དུ་བརྩི་བ༔
ཆོས་བརྒྱུད་བྱ་བཞག་མང་པོ༔ དུ་རུའི་རིག་བྱེད་སྤྱོད་ཅིང༔ འདུ་འཛི་
རྣམ་གཡེང་མང་པོ༔ བསྒོམ་གྲལ་གཏམ་གྲལ་སླེབས་པ༔ དཀོར་ལ་་
རྔམས་སེམས་ཆེ་བའི༔ བུ་ཚོ་སྤྲུལ་སྐུའི་མིང་ཙམ༔ གཅོད་པ་ཟེར་བ་་་
མང་ཡང༔ གཟུང་འཛིན་རང་གར་སྤྱོད་ཅིང༔ ཤན་པ་ལག་དམར་་་་་
མཁན་ཚོ འདྲེར་འཛིན་ཐོ་ཅོ་རྩང་སྤྱོད༔ བརྟུལ་ཞུགས་ཟེར་བ་མང་
ཡང༔ སྨན་པ་འདོད་སྲེད་ཆེན་པོ༔ བུད་མེད་སྡིག་སེམས་རྔམས་པ༔
མི་ནག་གཡོ་རྐུན་རྫུན་གྱེར༔ མི་ཡི་ལུས་སུ་འདུག་ཀྱང༔ སྤྱོད་པ་སྡིག་ལ་
མོས་པའི༔ ཤ་ཟ་སྲིན་པོ་ལྟ་བུ༔ རྩུབ་འགྱུར་སྣ་ཚོགས་སྟོན་པའི དུས་
ཀྱི་རུ་འཛིངས་འབྱུང་ངོ༔ རྟགས་ངན་སྤྱོད་པས་བསྟན་ཚེ༔ ལྷ་སྲུང་་་
བྱིན་རླབས་ཡལ་ལོ༔ སྲུང་མ་དམ་ཅན་ཡལ་ནས༔ ནག་ཕྱོགས་མགོ་་་་
འཕང་མཐོ་ལ༔ ནད་རིམ་ནག་པོ་གསུམ་སྦྲེལ༔ གསོ་རུ་མི་བཏུབ་དུ་་་
- 149 -



མ ངོས་མི་ཟིན་པའི་གདོན་ནད༔ ན་བུན་བཞིན་དུ་འཐོར་སྡུད༔
འབྱུང་པོའི་གཡབ་མོ་འདོར་རོ༔ རྒྱ་འདྲེ་ར་མགོ་ཅན་དང༔ ཀླུ་གདོན་
དྲེད་མོང་གཟུགས་ཅན༔ བོད་སྲི་བྱ་རོག་གདོང་དང༔ རྒྱལ་བསེན་་་་་
འཚུབས་མ་འཁྲུགས་པས༔ སྐྱེ་འགྲོ་སྡུག་ལ་སྦྱོར་ཅིང༔ ཤི་ཚེ་འདྲེ་རུ་་་
འགྱུར་རོ༔ ཕྱི་མར་དམྱལ་བར་ལྷུང་ངོ༔ སེམས་ཅན་རང་རང་ལས་་་༌་
ཡིན༔ སངས་རྒྱས་བྱོན་ཡང་སྐྱོབ་དཀའ༔ འགྲོ་བ་བསམ་སྤྱོད་ལོག་་་་་
པའི༔ གཤིས་ངན་འགུམ་པ་བཅོ་ལྔའི༔ གཞན་དབང་གྱུར་ལ་མངོན་་
ནོ༔ དུས་ཀྱི་རང་མཚང་འཁྲུགས་པོ༔ གཞན་ཡང་སྙིང་ལ་བརྟེན་བྱ་
ཀ་ལ་པཾ་གའི་གསུང་དབྱངས༔ རྒྱ་སྟག་དམར་པོའི་འཛུམ་ལ༔ ཆས་་་
ནས་བསླུ་བ་ངོམས་ཡོང༔ ཞེན་མེད་བརྟུལ་ཞུགས་དགོས་སོ༔ རེ་་་་་་
འབྱམས་ངད་པ་འཕྲོ་ཞིང༔ གེ་སར་མདངས་ལ་དུག་ཕོག༔ གནམ་་་་་
ལྕགས་རལ་གྲི་སྟེར་ཡོང༔ མཐུ་གཏོད་མ་བྱེད་བུ་མཆོག༔ ཤར་ཕྱོགས་
རྫ་སྤང་ཁྲོད་ནས༔ གཡུ་ཡི་ཐོད་རྒྱན་ཅན་དེ༔ བསུ་བ་བྱེད་ལ་འོང་ན༔
དེ་གནས་འབྱོན་པ་གལ་ཆེ སྐབས་དེར་སྟོད་ཕྱོགས་ཕོ་ཉ༔ བསོད་་་་་༌་
ནམས་མིང་ཅན་སླེབས་ཡོང༔ གདུལ་བྱ་མངའ་ཐང་རྒྱས་ཀྱང༔ གོལ་་
ས་ཡིན་པས་ཆམ་ཞོག རྟ་ཕྱོགས་བློ་གྲོས་མིང་ཅན༔ དམ་ཚིག་སྟོར་བ་
ཡིན་པས༔ རང་ཕྱོགས་འབྱོན་འཚལ་ཟེར་ཡང༔ ཚེ་ལ་གནོད་པས་་་་
ཆམ་ཞོག འགོ་ཡུལ་ལྕགས་ཀྱུ་རྣོན་པོསཿ ཀློ་ཡི་སྡེ་ཚོགས་དྲངས་པས༔
དྲུག་ཕྲག་གསུམ་ན་གསེར་ཞོལ༔ འཛིན་པ་མདོ་རྩ་ཡིན་ནོ༔ གཅན་་་་
སྤྱང་ཧབ་རྒྱུགས་བྱེད་ནས༔ ལྷོ་ཕྱོགས་ལུག་ཁྱུ་མང་པོ༔ ཉེ་ཟུར་འུར་་་་་
- 150 -
དེད་བྱེད་སྐབས སྲོག་སྐྱོབ་མཛད་ན་ཕན་ཐོག༔ བར་ནས་ངང་ཁྱུ་་་་
མང་པོ༔ རྫིང་བུ་ཀུ་མུད་ཚལ་ལ ༔ འཕུར་ལྡིང་སྣ་ཚོགས་བྱེད་ཚེ༔
ཐབས་ཀྱིས་སྐྱོངས་པ་རེམ་ཡ༔ འབྲོང་ནག་མདུར་བའི་སྣ་ལས༔ ཞལ་
ལྕེ་མང་པོ་ཐེབས་སྲིད༔ སྔོན་གྱི་ལས་འབྲས་ཡིན་པས༔ རང་སར་སྐྱུར་
བ་གལ་ཆེ༔ མི་དམར་བློ་སྟོབས་ཆེན་པོའི༔ ཐབས་ཀྱིས་སྦྲང་རྩི་སྟེར་་་
ཡོང༔ ཞེན་མེད་སྤྱོད་དགོས་མན་ངག༔ སྤྱོད་ན་ཕུང་བའི་དུས་མཆིས༔
ལྗོང་འདབས་གསེར་གྱི་གེ་སར༔ རྒོད་ལྡེམ་ཕོ་ཉས་འཁྱེར་སྲིད༔ བང་
ལ་གང་སྔ་བྱས་ནས༔ ཁྱེད་ལག་རྙེད་ན་དགེ་ལེགས༔ ལྷོ་མོན་གསུང་་་
དབྱངས་སྙན་མོ༔ རང་ཕྱོགས་ཡུལ་ལ་མ་ཤོར༔ ལྗོན་ཤིང་འདབ་་་་་
འབྲས་ལྡན་པ༔ ཟུང་ནས་སྤྱོད་ཅིག་ལས་ལྡན གསེར་ཐང་ཉ་བུད་་་་
རྒྱས་ལ༔ སེ་ཕུང་སྤྲུལ་བའི་ཆོ་རོལ༔ ཡུལ་ལྗོངས་མི་བདེའི་ལ་ཡོག༔
སྟོན་ཚེ་གཉེན་པོ་ཀཱི་མ༔ རྒྱ་བྱ་ཅོད་པཎ་ལྡན་པས༔ སེང་ལ་ཕྲ་མ་་་་
འགྱེད་ནས༔ ཤ་རྐྱང་འཐབ་རྩོད་འབྱུང་ངོ༔ གཉེན་པོ་མ་ཧཱ་ཀ་ལ༔
ཚེར་ནག་ཤིང་གི་ལོ་འབྲས༔ ཀེ་ལ་ར་ཡི་དར་ཡུག༔ ཆུ་སྤྲེལ་རོག་པོས་
བསླུ་ཚེ ཁྱུང་དམར་མེ་ཡིས་གཟིར་ཡ༔ ཅང་ཤེས་ཕོ་ཕེ་སྒྲོགས་པས༔
ཕྱོགས་བཅུར་འུར་སྐད་འགྱེད་དོ༔ སེང་ལྡེང་ལོ་འབྲས་འཐོར་སྡུད༔
སྐྱོབས་བྱེད་རྟ་ནག་ལྕགས་རལ༔ བྲག་རིམ་རྡོ་རྗེའི་རྫོང་ལ༔ མི་སྙན་ཁ་
ཏ་གྲགས་སོང༔ གཡུ་བྱའི་ལོ་འདབ་ཡིན་ཡ བྱད་ཟློག་སེང་ཧ་ཌཱཀྐི༔
བཻ་རི་ཐོད་པ་མཁར་ནས༔ བུ་མཆོག་སྐྱེས་བུ་གསུམ་པོ༔ གསེར་ལྗོངས་
ཕྱོགས་སུ་སྤྲོས་སོ༔ ཁྱོད་ཀྱི་ཆོས་བདག་བྱེད་འོང༔ གདམས་ངག་སྦྱིན་
- 151 -



ལ་མཁས་ན༔ འགྲོ་དོན་བསམ་ཡས་ཨེ་མ༔ གངས་རི་དཀར་པོའི་་་་
འདབས་སུ གེ་སར་འོད་མདངས་རྒྱས་པ༔ བདེ་མཆོག་ཕྱག་ན་་་་་
བསྣམས་ནས༔ ངོམས་ཚེ་སྤྱོད་མཁས་རེམ་ཡg ལུག་དཀར་གཡུ་ཡི་རྭ་
ཅན༔ འདུར་ལྡེམ་ལྡེམ་ལྡེམ་བྱུང་ཚེ༔ སྐད་ཀྱིས་ཀུན་ལ་གཏམ་སྨྲ
སྤྱོད་ཚུལ་ཁྱོད་ཀྱིས་བགོ་སྐལ༔ སྦྲུལ་ནག་ལྡེམ་ལྡེམ་རྒྱུགས་ནས༔ ཡུལ་
ལྔ་ཁྲག་གི་མཚོ་འཁྱིལ༔ ནད་རླངས་མཁའ་ལ་འཕྱོ་སྲིད༔ གཉེན་པོ་་་་
བཛྲ་པཱ་ཎི གླང་ནག་རྭ་ཅོ་རྣོ་བའི༔ མཚམས་ཀྱི་ལྗོན་བཟང་བསྐྱོད་་་
ནས༔ སྣ་ཚོགས་ལེགས་ཉེས་འབྱེད་ཅིང༔ ཀུ་མུད་ལག་ཏུ་རྙེད་དོ༔
ཐབས་ཤེས་འབར་བའི་མདའ་གཞུ༔ ལྷ་ལྡན་ཕྱོགས་སུ་སླེབས་སྲིད༔
གསར་ཆོས་རྙིང་མར་སྡུད་པའི༔ རྟེན་འབྲེལ་ཀུན་སྐྱོང་གླིང་བས༔ བགོ་
སྐལ་མཆོག་གི་ཡོན་ཏན ས་གཞིར་གསེར་མིག་འཁྱིལ་ཀློང༔ སྡིག་པ་
རཱ་ཙའི་གཟེར་ཐེབས༔ བྱ་རིགས་འདབ་མ་འཐོར་སྲིད༔ གཉེན་པོ་་་་
འབྱུང་འདུལ་དབལ་གཏོད༔ ཁྱི་ནག་དོམ་བུ་ཟུག་ཅིང༔ ངར་སྐད་ལྷོ་
རུ་ཤར་ནས༔ ཐིག་ལེ་བཅུ་དྲུག་འཐོར་སྡུད༔ སྐྱོབ་བྱེད་རྡོ་རྗེ་ལེགས་་་
པ༔ བཀྲ་ཤིས་ཆོས་དུང་དཀར་པོ༔ སྟོབས་ལྡན་གནམ་ལྕགས་ཐོ་བ༔
འཛུམ་སྒེག་ཡོས་བུའི་བསྣམས་ནས༔ ནུབ་ཀྱི་ཕྱོགས་སུ་འཕེན་ནོ༔ མི་
ནག་དུང་སོ་ཅན་གྱི༔ འུར་བའི་གླིང་མོ་སྣ་དགུ༔ དུས་སུ་སྟོན་པར་་་་་
འགྱུར་གྱིས༔ གཉེན་པོ་ཤ་ཟ་ཁ་ཆེ༔ རྐང་དྲུག་སྦྲང་རྩིའི་བཅུད་ལ་
གཡོ་ལྡིང་ལྷུམ་ལ་ཞུགས་འདོད༔ ཨ་ཧས་རྩེ་མོ་བྱེད་སྤྲོ༔ བདེ་བ་ལྕགས་
ཀྱུས་བཟུང་འཚལ༔ གླ་ནག་རྩེད་འཇོ་བྱེད་པའི༔ ཤར་གྱི་བུ་ཕོ་་་་་
འགུགས་ནས རྩི་བཅུད་དྲི་ཞིམ་ངོམས་ལ༔ སྤྱོད་འདོད་རྔམས་པ་ཧ་
ཧ༔ གཡུ་འབྲུག་གསུང་དབྱངས་སྙན་པའི༔ རྩལ་བཟང་རྨ་བྱ་མང་་་་་
འགུགས༔ ཆོས་ཀྱི་ཉི་མ་ཤར་ནས༔ འགྲོ་ལ་བདེ་སྐྱིད་སྤེལ་ལེགས
གསེར་གྱི་སྲོག་ཤིང་གྲོ་ལོད༔ འགོ་ཡི་སྲོག་གསོ་ཕུར་བ༔ དཔའ་ཟླའི་་་་
སྲོག་བསྐྱེད་རྟ་མགྲིན༔ ཨ་ཡུ་ཚེ་རྫི་མགོན་པོ༔ བར་གྱི་གཞི་བསྐྱེད་ཏཱ་
རེ༔ དུག་ཤིང་བརྟེན་པ་ཞི་ཁྲོ༔ སྐྱབས་ཀྱི་སྐལ་བ་ཕྱག་རྡོར༔ གནུབས་
ཀྱི་ཚེ་རྫི་རྟ་ནག ཧོར་གྱི་སྐལ་བ་འབྱུང་འདུལ༔ རྩང་གི་ལྗོན་བཟང་གུ་
དྲག༔ རྡོ་ཡི་གཞི་འཛིན་སེང་གདོང༔ སྨར་གྱི་སྲོག་འཛིན་ཕག་མོ༔ ཛི་
ཡི་དཔལ་དུ་ཁྱུང་ནག༔ བསྟན་པའི་གསོས་སུ་ཤན་དམར༔ རྒྱུད་སྡེའི་
བཅུད་འཛིན་རལ་གཅིག བསྟན་དགྲའི་གཤེད་མ་ཤ་ཟ༔ རོང་སྔགས་
སྙིང་པོ་གཟའ་མཆོག ཚེ་བསྐྱེད་མན་དྷ་ར་བ༔ སྲོག་སྤེལ་སྒྲོལ་མ་་་་
དཀར་མོ དཔལ་སྐྱོངས་ཀུ་རུ་ཀུལླེ༔ ནོར་སྟེར་འཕགས་མ་ཉེར་་་་་
གཅིག མཆོག་ཐོབ་མ་ཧཱ་གུ་རུ༔ རྐྱེན་བཟློག་བསྟན་སྲུང་རྒྱ་མཚོ
གནད་སྨིན་དེ་ལྟར་ཕབ་འཚལ༔ ནུས་ལྡན་རྡོ་རྗེ་མ་བརྗེད༔ ཅེས་་་་་
གསུངས་སོ༔ བདག་གིས་ཡང་དད་པ་འོད་ཟེར་འབར་བ་ཆེན་པོའི་་་་
ཞུས་པ༔ རྗེ་བཙུན་གུ་རུ་རིན་པོ་ཆེ༔ རྒྱལ་ཀུན་འཕྲིན་ལས་འདུས་ཞལ་
ཉིད༔ བརྩེ་བས་བདག་ལ་དགོངས་སུ་གསོལ༔ དག་སྣང་གར་གྱི་་་་་
འཕྲུལ་འཁོར་རྣམས༔ སྔར་ནས་མཐོང་ཡང་ཅི་ལྟ་བུ༔ བསྟན་པའི་་་༌་
གསོས་སུ་བཞག་ན་ཡང༔ ལེགས་ཉེས་གླེང་མོ་སྣ་དགུ་འགྱེད༔ དེ་དག་
ཅིའི་ཕྱིར་བྱུང་བ་ཡིན༔ ཞེས་ཞུས་སོ༔ གུ་རུའི་ཞལ་ནས་གསུངས་པ༔
– 153 -
- 152 -



B
ཨེ་མ༔ ཁྱེའུ་ཆུང་ནུས་ལྡན་རྡོ་རྗེ༔ ལེགས་པར་བདག་ལ་གསོན་དང༔
སྐྱེ་བ་ཚེ་རབས་སྔོན་དུས༔ གངས་ཅན་བོད་ཀྱི་ཡུལ་དུ༔ བསམ་ཡས་་་
གཙུག་ལག་ལྷུན་འགྲུབ༔ རྒྱུ་ཆོས་གདན་དུ་དྲངས་ནས༔ བཤད་སྒྲུབ་བ་
དན་འཛུགས་ཚེ༔ ཤུད་པུ་དཔལ་གྱི་སེང་གེ༔ གྲུབ་ཆེན་འབྲོག་མི་ལོ་་་
ཙཱ༔ ལྟ་སྤྱོད་ཅུང་ཟད་མི་མཐུན༔ ཕན་ཚུན་ཚིག་སྐྱོན་མང་བརྗོད༔
རྟེན་འབྲེལ་སྣ་ཁ་ཅུང་རལ༔ དེ་ཕྱིར་གླེང་མོ་ཤར་རོ༔ གཟོབ་པ་ལྷུར་་་
ལེན་འཚལ་ཡ༔ གར་གྱི་འཕྲུལ་འཁོར་དག་པས༔ འགྲོ་བའི་སྣང་སེམས་
བསྒྱུར་ཞིང༔ ཕུང་ཁམས་རྩ་རླུང་གནད་སྨིན༔ སྒྲུབ་པའི་གར་བསྒྱུར་་་
དམ་པ༔ འཇོག་པར་ག་ལ་རུང་ངོ༔ གནད་མཆོག་སེམས་ལ་འཆོང་་་༌
ཞིག༔ ཁྱད་པར་རཱ་ཙ་གཡོ་བས༔ བྲ་མཆུ་གླེང་མོ་སྟོན་ནོ༔ ཞེན་མེད་་་
བརྟུལ་ཞུགས་མཛད་དགོས༔ མ་ཁྲོ་མ་ཆགས་ཀློད་ཡ༔ རིག་མཆོག་་་་
ནུས་ལྡན་རྡོ་རྗེ༔ ཞེས་དང༌། གཞན་ཡང་ཨོ་རྒྱན་ཆེན་པོ་དང་རྒྱ་གར་་་
གྲུབ་ཆེན་བརྒྱད་ཅུ བོད་ཀྱི་རྗེ་འབངས་ཉེར་ལྔ༔ པཎྜི་ཏ་བརྒྱ་རྩ་་་་
བརྒྱུད་སོགས་ཀྱིས་རོལ་མོ་སྣ་ཚོགས་ཀྱི་སྒྲས་མཆོད་ཅིང་མེ་ཏོག་སྣ་་་་
ཚོགས་དང་འབྲུ་མང་པོ་འཐོར༔ སྨན་སྲུང་དཔའ་མོ་རྣམས་ཀྱིས་གླུ་་་་
གར་གྱི་མཆོད་པ་ཕུལ༔ མཚོ་རྒྱལ་སོགས་མཁའ་འགྲོ་རིགས་བཞིས་་་་་
ཐོད་ཆང་བསྟབས་ཏེ་ཐམས་ཅད་ཀྱིས་སྨོན་ལམ་དང་གཏད་རྒྱ་མཛད༔
དེ་ནས་བར་ཁང་ལོངས་སྐུའི་ཞིང་དང་སྟེང་ཁང་ཆོས་སྐུའི་ཞིང་རྣམས་
སུ་བྱོན་ཏེ་ལོངས་སྐུ་སྣང་བ་མཐའ་ཡས་དང་ཆོས་སྐུ་ཀུན་ཏུ་བཟང་པོ་
སོགས་ལ་ཕྱག་བསྐོར་མཛད་ཅིང་གདམས་ངག་ཞུ་བ་སོགས་མཛད་་་་
པས་ཉམས་རྟོགས་ཡོན་ཏན་གྱི་གཏེར་ཁ་ཀློང་ནས་རྡོལ༔ དེ་ནས་ཕྱིར་
ལོག་ནས་གུ་རུ་རིན་པོ་ཆེའི་མདུན་དུ་སླེབས་མ་ཐག་ཏུ་བདག་གིས་་་་
ཕྱག་བསྐོར་མང་དུ་བྱས་ནས་གུ་རུའི་ཞབས་སྤྱི་བོར་བླངས་ནས་འདི་་་
སྐད་གསོལ་ཏོ༔ བཀའ་དྲིན་མཉམ་མེད་འགྲོ་བའི་མགོན༔ ཐུགས་རྗེ་་་
ཆེན ་པོས་བདག་ལ་དགོངས༔ གསོལ་འདེབས་བྱིན་རླབས་མྱུར་བ་་་་་
དང༔ སྨོན་ལམ་བདེན་ཚིག་གྲུབ་པ་ཞིག༔ གནང་བའི་བཀའ་དྲིན་་་་
བདག་ལ་སྩོལ༔ ཞེས་ཞུས་ཚེ༔ གུ་རུའི་ཞལ་འཛུམ་པ་དང་བཅས་ཏེ་་་་
འདི་ལྟར་གསོལ་བ་ཐོབ་ཅིག་གསུངས༔ ཨེ་མ་ཧོ༔ རྔམས་བརྗིད་སྲིན་་་
པོ་ཚོགས་པའི་ཕོ་བྲང་ནས༔ འགྲོ་བའི་མགོན་པོ་ཨོ་རྒྱན་ཐོད་འཕྲེང་་་
རྩལ༔ ཐུགས་རྗེའི་འོད་ཟེར་བྱེ་བ་འགྱེད་མཛད་པའི༔ བཀའ་དྲིན་་་
མཉམ་མེད་རྗེ་ལ་གསོལ་བ་འདེབས༔ ཞེ་སྡང་རང་སར་གྲོལ་བའི་རྡོ་རྗེ་
བཞད༔ ང་རྒྱལ་ལོག་འཁྲུལ་གཞོམ་མཛད་རཏྣ་རྩལ༔ འདོད་ཆགས་་་
རྩད་གཅོད་པདྨ་ཆགས་པ་བྲལ༔ ཕྲག་དོག་དྲུང་འབྱིན་དཔལ་ལ་་་་་
གསོལ་བ་འདེབས༔ གཏི་མུག་དབྱིངས་སྒྲོལ་བུདྡྷ་ཐོད་འཕྲེང་རྩལ༔
ཚོགས་བརྒྱད་རྣམ་དག་གུ་རུ་མཚན་མཆོག་བརྒྱད༔ བྱིན་རླབས་འབྱུང་
གནས་བདེ་ཆེན་རྒྱལ་པོའི་སྐུ༔ ཁྱད་འཕགས་རིག་འཛིན་རྗེ་ལ་གསོལ་
བ་འདེབས༔ གདུག་པ་འདུལ་མཛད་འོད་ཟེར་མཐའ་ཡས་སྐུ༔ ཕྲིན་་་
ལས་ཀུན་གྲུབ་གཏུམ་དྲག་རྒྱལ་པོ་རྩལ༔ མ་རུང་འཇོམས་མཛད་རཀྵ་
ཐོད་འཕྲེང་རྩལ༔ ཐུགས་རྗེ་བསམ་མི་ཁྱབ་ལ་གསོལ་བ་འདེབས༔
ཡུལ་རྟོགས་རང་གྲོལ་རིག་འཛིན་རྣམ་པ་བརྒྱད༔ ཀུན་རྟོག་རྣམ་དག་
- 154 -
- 155 -



གྲུབ་ཆེན་བརྒྱད་ཅུ་དང༔ ཡེ་ཤེས་རང་གདངས་རྗེ་འབངས་ཉི་ཤུ་ལྔ༔
སྤྲུལ་བ་བསམ་མི་ཁྱབ་ལ་གསོལ་བ་འདེབས༔ བདེ་སྟོང་བསྐྱེད་མཛད་
གཟུངས་མ་མཚོ་རྒྱལ་དང༔ ལྷན་སྐྱེས་ཡེ་ཤེས་རབ་སྤེལ་མནྟ་ར༔ སྒྲུབ་
པའི་དྲོད་བསྐྱེད་ཤེལ་དཀར་རྡོ་རྗེ་མཚོ༔ མཆོག་གི་ཕོ་ཉ་གསུམ་ལ་་་་་་
གསོལ་བ་འདེབས༔ ལས་བྱེད་དཔའ་བོ་མཁའ་འགྲོ་སྤྲིན་ལྟར་་་་་
འཁྲིགས༔ མཆོག་ཐུན་དངོས་གྲུབ་རབ་སྤེལ་བདུད་རྩི་སྨན༔ རྨད་བྱུང་
བཀའ་གསང་དཀྱིལ་འཁོར་ཡོངས་རྫོགས་ལ༔ ཕྲིན་ལས་ལྷུན་འགྲུབ་་་
མཛད་ལ་གསོལ་བ་འདེབས༔ སྐལ་ལྡན་བུ་ལ་འབྲལ་མེད་བྱིན་རླབས་
ཀྱང༔ ལས་ཅན་རྣལ་འབྱོར་ཉམས་རྟོགས་ཡོན་ཏན་བསྐྱེད༔ དད་པ་
ཅན་རྣམས་མཆོག་གི་ས་ལ་སྦྱོར༔ བཀའ་དྲིན་མཉམ་མེད་རྗེ་ལ་གསོལ་
བ་འདེབས༔ སྐྱེ་བ་འདི་ནས་ཚེ་རབས་ཀུན་ཏུ་ཡང༔ འདུ་འབྲལ་མེད་
པར་བྱིན་རླབས་རྗེས་བཟུང་ནས༔ ཉམས་རྟོགས་ཡོན་ཏན་གོང་ནས་་
གོང་འཕེལ་ཞིང༔ སྐུ་གསུམ་རྒྱལ་བའི་བཙན་ས་ཟིན་པར་ཤོག༔ ཅེས་
གསོལ་བ་ཕུར་ཚུགས་སུ་གདབ་ན་དབང་དང་བྱིན་རླབས་ཐོབ་པར་་་་
གདོན་མི་ཟའོ༔ དེ་ནས་སྨོན་ལམ་འདི་ཡང་བསྐྱར་བཟླས་བྱེད་པ་གལ་
ཆེའོ༔ ཨེ་མ་ཧོ༔ འདི་ནས་ལྷོ་ནུབ་མཚམས་ཤེད་སྟེང་གི་ཆར༔ རྔ་ཡབ་
གླིང་ཞེས་ཟ་བྱེད་སྲིན་པོའི་ཡུལ༔ དུས་གསུམ་རྒྱལ་བས་བྱིན་རླབས་་་
མཛད་པ་ཡི༔ གླིང་མཆོག་ཁྱད་པར་ཅན་ལ་སྐྱེ་བར་ཤོག༔ ཟངས་་་་
མདོག་དཔལ་གྱི་རི་བོ་ཙིཏྟའི་དབྱིབས༔ རྩ་བ་ཀླུ་རྒྱལ་འཇོག་པོའི་ཐོད་
དུ་བཅིངས༔ རྐེད་པར་ལུས་མེད་མཁའ་འགྲོའི་ཚོགས་འཁོར་བསྐོར
རྩེ་མོ་ཚངས་པའི་ཡུལ་དུ་བསྙེགས་འདྲ་བས༔ རི་རྒྱལ་ཁྱད་པར་ཅན་་་་
དེར་སྐྱེ་བར་ཤོག༔ དཔལ་གྱི་རི་བོ་འབར་བའི་རྩེ་མོ་ན༔ ཤར་ཕྱོགས་་
ཤེལ་ལ་ལྷོ་ཕྱོགས་བཻཌུརྱ༔ ནུབ་ཕྱོགས་རཱ་ག་བྱང་ཕྱོགས་ཨིན་ཏྲ་ནི༔ ཕྱི་
ནང་འོད་གསལ་ཞིང་དེར་སྐྱེ་བར་ཤོག༔ གཞལ་ཡས་ཆེན་པོའི་ཕྱོགས་
བཞི་མཚམས་བརྒྱད་དང༔ གྲུ་ཆད་བར་ཁྱམས་ཐམས་ཅད་རིན་པོ་ཆེ༔
སྒོ་བཞི་ཚད་མེད་ཕྲིན་ལས་དབྱིབས་དང་ལྡན༔ ལྷུན་འགྲུབ་གཞལ་་་་་
ཡས་ཁང་དེར་སྐྱེ་བར་ཤོག༔ རྩིག་པ་འདོད་རྣམས་ཕ་གུ་དྲྭ་བ་དང༔
དྭ་ཕྱེད་མདའ་ཡབ་རིན་ཆེན་རྒྱན་རྣམས་རྫོགས༔ དྲིལ་བུ་གཡེར་ཁ་་་
སྙན་པའི་ཆོས་སྒྲ་སྒྲོག༔ ཕོ་བྲང་ཁྱད་པར་ཅན་དེར་སྐྱེ་བར་ཤོག༔
གཞལ་ཡས་ཁང་དབུས་རིན་ཆེན་ཟུར་བརྒྱད་ཁྲི༔ མ་ཆགས་པདྨ་ཉི་ཟླ་
ཟུང་འཇུག་སྟེང༔ རྒྱལ་བ་ཀུན་དངོས་ཨོ་རྒྱན་ཡབ་ཡུམ་བཞུགས༔
བཀའ་དྲིན་མཉམ་མེད་དྲུང་དུ་སྐྱེ་བར་ཤོག༔ ལོ་པཎ་རྒྱ་མཚོས་ཆོས་ཀྱི་
བགྲོ་གླེང་མཛད༔ མ་མོ་མཁའ་འགྲོས་མཆོད་པའི་སྤྲིན་ཚོགས་སྤྲོ
དཔའ་བོ་དཔའ་མོའི་ལས་བྱེད་བྲོ་གར་འཁྱུག༔ སྟོན་འཁོར་དབྱེར་མེད་
ཞིང་དེར་སྐྱེ་བར་ཤོག༔ གྲུ་ཆད་གློ་འབུར་རིག་འཛིན་མཁའ་འགྲོས་་་་
གང༔ སྒོ་བཞི་རྒྱལ་ཆེན་སྡེ་བཞིས་བཀའ་ཉན་མཛད༔ ཞི་རྒྱས་དབང་
དྲག་ཕོ་ཉ་སྤྲིན་ལྟར་གཏིབས༔ དག་མཉམ་དཔལ་གྱི་རི་བོར་སྐྱེ་བར་་་
ཤོག གཞལ་ཡས་ཁང་སྟེང་ལྷུན་འགྲུབ་ལོངས་སྐུའི་ཞིང༔ རྣམ་དག་་་
བཀོད་མཛེས་དྲི་བྲལ་བདེ་བ་ཅན༔ རང་བྱུང་སངས་རྒྱས་སྣང་མཐའ་
འོད་མི་འགྱུར༔ མ་ཆགས་བདེ་ལྡན་ཞིང་དེར་སྐྱེ་བར་ཤོག༔ སངས་་་་
- 156 -
- 157 -



རྒྱས་བྱང་སེམས་འཕགས་ཚོགས་རིག་པ་འཛིན༔ ཡ་མཚན་བསམ་མི་་
ཁྱབ་པའི་རྣམ་རོལ་ཅན༔ དཔག་ཡས་འཆི་མེད་ཚེ་ལ་མངའ་བརྙེས་པ༔
སྣང་བ་མཐའ་ཡས་དྲུང་དུ་སྐྱེ་བར་ཤོག༔ ཡང་ཐོག་འོད་གསལ་ཡེ་ཤེས་
ལྔ་ལྡན་ཀློང༔ འགྱུར་མེད་གྲུ་ཟུར་བྲལ་བའི་ཐིག་ལེའི་དབུས༔ གདོད་
མའི་ཡེ་གཞི་ཆོས་སྐུ་ཀུན་ཏུ་བཟང༔ སྐྱེ་བ་མེད་པའི་ཞིང་དེར་སྐྱེ་བར་
ཤོག༔ ཟག་མེད་འདུ་བ་བྱས་པའི་བྱ་བ་མོ༔ ལྷུན་འགྲུབ་རང་གདངས་
རྒྱལ་བ་རིགས་ལྔ་དང༔ འགགས་མེད་སྟོང་གསལ་ཡངས་པའི་རང་སྒྲ་
སྒྲོག༔ བློ་བྲལ་རིག་པའི་ཞིང་དེར་སྐྱེ་བར་ཤོག༔ ཤར་ཕྱོགས་རི་བོ་་་་་
གསལ་ལྡན་བྱ་བ་རུ༔ ཞེ་སྡང་རང་གྲོལ་མེ་ལོང་ཡེ་ཤེས་སྐུ༔ གུ་རུ་བདེ་
ཆེན་རྒྱལ་པོ་སྟོན་འཁོར་བཅས༔ དགོངས་པ་དབྱེར་མེད་ཞིང་དེར་སྐྱེ་
བར་ཤོག༔ ལྷོ་ཕྱོགས་རི་བོ་འོད་ཟེར་བརྒྱ་བ་རུ༔ ང་རྒྱལ་རྣམ་དག་་་་་
མཉམ་ཉིད་ཡེ་ཤེས་སྐུ གུ་རུ་ཁྱད་འཕགས་རིག་འཛིན་སྟོན་འཁོར་་་
བཅས༔ དགོངས་པ་དབྱེར་མེད་ཞིང་དེར་སྐྱེ་བར་ཤོག༔ ནུབ་ཕྱོགས་་
རི་བོ་གྲུ་འཛིན་འབར་བ་རུ༔ འདོད་ཆགས་རྣམ་དག་སོར་རྟོག་ཡེ་ཤེས་
སྐུ༔ གུ་རུ་འོད་ཟེར་མཐའ་ཡས་སྟོན་འཁོར་བཅས༔ དགོངས་པ་་་་་
དབྱེར་མེད་ཞིང་དེར་སྐྱེ་བར་ཤོག༔ བྱང་ཕྱོགས་རི་བོ་འབིག་བྱེད་བྱ་བ་
རུ༔ ཕྲག་དོག་རྣམ་དག་བྱ་གྲུབ་ཡེ་ཤེས་སྐུ༔ གུ་རུ་གཏུམ་དྲག་རྒྱལ་པོ་
སྟོན་འཁོར་བཅས༔ དགོངས་པ་དབྱེར་མེད་ཞིང་དེར་སྐྱེ་བར་ཤོག༔ གུ་
རུའི་ཐུགས་རྗེ་འོད་ཟེར་བྱེ་བ་ཕྲག༔ སྤྲུལ་བ་རིག་འཛིན་བྱེ་བ་ཕྲག་བརྒྱ་
འཕྲུལ༔ ལས་བྱེད་སྒྲོལ་མ་བྱེ་ཕྲག་ས་ཡ་འགྱེད༔ རྣམ་འཕྲུལ་བསམ་་་་
ཡས་ཞིང་དེར་སྐྱེ་བར་ཤོག༔ གདུག་པ་འདུལ་མཛད་ཐོད་འཕྲེང་རྩལ་་་
བརྒྱད་དང༔ མཆོག་གི་རིག་འཛིན་རྡོ་རྗེ་གྲོ་བོ་ལོད༔ རྨད་བྱུང་རཀྐ་་་
དབུ་འབུམ་ཧེ་རུ་ཀའི༔ གདུལ་བྱ་དང་པོ་ཉིད་དུ་སྐྱེ་བར་ཤོག༔ མི་་་་་
མཇེད་འཇིག་རྟེན་བྱེ་བ་ཕྲག་ས་ཡའི༔ འགྲོ་བ་རྣམས་ལ་ཆོས་ཀྱི་ཆར་་་
ཕབ་ནས༔ ལས་ཉོན་སྒྲིབ་པ་ཀུན་བསལ་དག་པའི་ཞིང༔ རྨད་བྱུང་གུ་
རུའི་དྲུང་དུ་སྐྱེ་བར་ཤོག༔ བདག་ལ་བཟང་ངན་ལས་ཀྱིས་འབྲེལ་ཚད་
ཀུན༔ རྣམ་སྨིན་བག་ཆགས་དྲི་མ་རྣམ་དག་ནས༔ ཚོམ་བུ་གཅིག་ཏུ་་་
དཔལ་རི་པདྨའི་དྲུང༔ འདུས་པ་དང་པོའི་འཁོར་དུ་སྐྱེ་བར་ཤོག༔
འདིས་མཚོན་དུས་གསུམ་བསགས་པའི་དགེ་རྩ་ཀུན༔ མ་གྱུར་འགྲོ་བ་
ཡོངས་ལ་བསྔོ་བར་བགྱི༔ ལས་ཉོན་གཟུང་འཛིན་མདུད་པ་རབ་གྲོལ་
ནས༔ ཀུན་མཁྱེན་ཡེ་ཤེས་མགོན་པོའི་ས་ཐོབ་ཤོག༔ ཅེས་སྨོན་ལམ་་་་
རྣམ་དག་ཏུ་བྱེད་ན་ཚེ་ཆོས་མཐར་ཕྱིན་དོན་གཉིས་ལྷུན་གྱིས་འགྲུབ་པོ་
སྙིང་གི་བུ་གསུངས་སོ༔ དེ་ནས་གུ་རུ་རིན་པོ་ཆེས་ཕྱི་ནང་གསང་བའི་
སྒྲུབ་སྐོར་ཉི་ཤུ་རྩ་ལྔ་གཅེས་ནོར་གྱི་ཚུལ་དུ་གནང་ངོ༔ བདག་ལ་ཞག་
བདུན་གྱི་སྣང་ཉམས་མཆེད་དོ༔ ད་ནི་འབྱོན་པར་རིགས་སོ་ལས་ལྡན་
མཆོག་གི་བུ༔ ཞེས་གསུངས་སོ༔ དེ་ནས་བདག་ཀྱང་འབྲལ་མི་ཕོད་་་་
པའི་དགའ་སྤྲོ་ཕྱིར་མི་ལྡོག་པའི་དད་པ་ཡོན་ཏན་དྲན་པའི་མོས་གུས་་་
བཀའ་དྲིན་ཆེ་བའི་འདུན་པ༔ མི་ཕྱེད་པའི་ཡིད་ཆེས་བྱུང་ནས་ལུས་བ་
སྤུ་གཟེངས༔ མིག་མཆི་མ་འདྲིལ༔ སེམས་སྐྱོ་ཤེས་ཚད་མེད་པ་དང་་་་
ལྡན་པས་གུ་རུ་རིན་པོ་ཆེ་ལ་ཕྱག་དང་སྐོར་བ་མང་དུ་བྱས་ནས་ལྷགས་
– 159 -
- 158 -



ཚེ༔ བུ་ཁྱོད་དད་པ་མོས་གུས་དང་ལྡན་པས་འདུ་འབྲལ་སྤུ་ཙམ་མེད༔
སྐབས་དང་སྐབས་སུ་ཞལ་གཟིགས་ལུང་བསྟན་བྱེད་ལ་བྱིན་གྱིས་་་་་་
བརླབ་པོ་འགྲོ་བའི་དོན་རྒྱ་ཆེན་པོ་མཛད་པའི་ཕྱིར་དུ་ད་གཤེགས་པར་
འཚལ༔ ཞེས་གསུངས་སོ༔ ལོ་པཎ་རིག་འཛིན་རྒྱ་མཚོས་རོལ་མོའི་སྒྲ་་
བསམ་གྱིས་མི་ཁྱབ་པ་བསྒྲགས་སོ༔ དེ་ནས་ཡེ་ཤེས་ཀྱི་ཌཱཀྐི་དང་བདག་
ཉིད་ཕྱིར་ལྡོག་ནས་ཕྱིན་ཚེ་ཤར་ཕྱོགས་གུ་རུ་བདེ་ཆེན་རྒྱལ་པོའི་དྲུང་་
དུ་སླེབས་ཚེ་བདག་གིས་ཕྱག་དང་སྐོར་བ་མང་དུ་བྱས། གུ་རུའི་ཞལ་་་
ནས༔ ཀྱེ་ཧོ༔ ལས་ལྡན་ཁྱེའུ་ཆུང་ལོ་ཙཱ༔ བུ་མཆོག་ནུས་་ལྡན་རྡོ་རྗེ༔
དད་མོས་ཡོན་ཏན་ལྡན་པ༔ ཁྱོད་ལ་གདམས་པ་ཟབ་མོ༔ ཡིད་བཞིན་
ནོར་བུ་ལྟ་བུའི༔ མན་ངག་སྟེར་རོ་ཟུངས་ཤིག༔ སྣོད་ལྡན་ཀུན་བཟང་
བྱུང་ཚེ༔ གཏན་ཕོབ་ལེགས་པར་སྤྲོད་དང༔ འགྲོ་དོན་ཉི་ལྟར་གསལ་་
ལོ༔ མ་བརྗེད་འདུས་པ་རྩལ་ལགས༔ ཅེས་གསུངས་ནས་འོད་གསལ་་
ཐིག་ལེའི་རྒྱུད་སངས་རྒྱས་ལག་འཆིང་གི་གདམས་པ་གནང་ངོ༔ དེ་་་
ནས་ཡང་ཕྱིན་ཚེ་ལྷོ་ཕྱོགས་གུ་རུ་ཁྱད་འཕགས་རིག་འཛིན་གྱི་དྲུང་དུ་་
སླེབས་ཚེ བདག་གིས་ཕྱག་མང་དུ་འཚལ་ལ་མཎྜལ་ཕུལ་བའི་དུས་སུ་
གུ་རུའི་ཞལ་ནས༔ ཀྱེ་ཧོ༔ མོས་གུས་དམ་ཚིག་ལྡན་པ༔ རིག་མཆོག་་་་
ནུས་ལྡན་རྡོ་རྗེ༔ ལྷུན་འགྲུབ་ཡོན་ཏན་ལྡན་པ༔ གུས་པའི་སྙན་མཆོག་
གསོན་དང ཁྱོད་ལ་ཡང་གསང་གདམས་པ༔ མན་ངག་སྙིང་ཕྱུང་སྟེར་
གྱི༔ ཡིད་ལ་བཟུང་ནས་གསང་རྒྱ༔ སྣོད་ལྡན་རིག་པའི་མིང་ལ
གཏན་དབབ་ལེགས་པར་སྟོན་དང༔ སྣོད་ལྡན་བཅུ་གསུམ་དག་གིས
གྲུབ་འབྲས་མངོན་དུ་འགྱུར་རོ༔ ལས་ལྡན་མང་པོར་ཕན་ཐོག ཅེས་་་
གསུང་ནས་ཉིད་ཀྱི་སྒྲུབ་ཐབས་དབང་ལུང་མན་ངག་བཅས་གནང་་་་་
བྱུང་ངོ༔ དེ་ནས་ཡང་ཕྱིན་ཚེ་ནུབ་ཕྱོགས་གུ་རུ་མཐའ་ཡས་ཀྱི་དྲུང་དུ་
སླེབས་ཚེ་བདག་གིས་ཕྱག་དང་མཎྜལ་གྱི་མཆོད་པ་ཕུལ་སྐབས༔ གུ་་་་
རུའི་ཞལ་ནས༔ ཀྱེ་ཧོ༔ བརྩོན་འགྲུས་མོས་གུས་ཆེ་བ༔ ཡོན་ཏན་བློ་་་་
གྲོས་ཟབ་མོ༔ གྲུབ་མཆོག་ནུས་ལྡན་འདུས་རྩལ༔ དད་མོས་དྲག་པོས་་
གསོན་དང༔ སྙིང་གི་ཡང་བཅུད་ཟབ་མོ༔ གདམས་པ་ཐུགས་ཀྱི་ཐིག་
ལེ༔ ཁྱོད་ལ་གཏད་དོ་ཟུངས་ཤིག༔་ ད་རུང་སྤེལ་བའི་དུས་མིན
རིགས་བཟང་མང་གའི་མཚན་ལ༔ སྦྱིན་དང་གྲུབ་འབྲས་མངོན་གྱུར
སྐལ་བཟང་མང་པོར་ཕན་ཐོག༔ ཅེས་གསུངས་ནས་ཉིད་ཀྱི་སྒྲུབ་ཐབས་
དབང་ལུང་མན་ངག་བཅས་གནང་བྱུང་ངོ༔ དེ་ནས་ཡང་ཕྱིན་ཚེ་བྱང་
ཕྱོགས་གུ་རུ་གཏུམ་དྲག་རྒྱལ་པོའི་དྲུང་དུ་སླེབས་ཚེ་ཕྱག་དང་སྐོར་བ་་་
མཎྜལ་རྒྱ་ཆེན་པོ་ཕུལ་དུས་གུ་རུའི་ཞལ་ནས༔ ཀྱེ་ཧོ༔ དད་བརྩོན་བློ་།
གསལ་མོས་ལྡན༔ མཆོག་གི་རིག་འཛིན་དམ་པ༔ དཔའ་བོ་ནུས་ལྡན་
འདུས་རྩལ༔ ལེགས་པར་གསོན་ལ་བཞུགས་དང༔ ཡང་གསང་མན་་་་
ངག་ཟབ་མོ༔ སྙིང་དང་འདྲ་བའི་ཆོས་སྐོར༔ རིག་པའི་ཀློང་དུ་སྦྲུམ་ལ༔
ད་ལྟ་སྤེལ་བའི་དུས་མིན༔ སློབ་བུ་ཕ་ལའི་མིང་ཅན༔ བྱུང་ཚེ་གཏོད་ལ་
ངེས་མེད༔ སྒྲུབ་ཚིག་ཟིན་ན་གྲུབ་འབྲས༔ མངོན་གྱུར་ཐེ་ཚོམ་མེད་དོ༔
ཅེས་གསུངས་ནས་རྩ་རླུང་བདེ་སྟོང་རང་འབར་འཁྲུལ་འཁོར་གར་གྱི་
རྣམ་འགྱུར༔ རྫོགས་ཆེན་རིག་པ་རང་ཤར༔ སྤྱོད་པ་བོག་འདོན་ཟབ་་
- 161 -
- 160 -



མོ་རྣམས་བདག་ལ་བཀའ་དྲིན་མན་ངག་བཅས་གནང་བྱུང་ངོ༔ འདི་
དུས་ཕྱོགས་བཅུ་ནས་རོལ་མོ་སྣ་ཚོགས་ཀྱི་སྒྲ་གྲགས་སོང་ངོ༔ དེ་ནས་་་
ཡེ་ཤེས་ཀྱི་ཌཱཀྐི་དང་བདག་གཉིས་ཕྱིར་ལྡོག་ནས་འོང་བའི་སྐབས་སུ་་་
སྲིན་ཡུལ་བརྒལ་མཚམས་སུ་འཇའ་འོད་ཐིག་ལེས་བརྒྱན་པའི་བྲག་བ་
གམ་མཐོ་ལ་འཇམ་པའི་རྩེ་ངོས་སུ་དྲང་སྲོང་བཅུ་གསུམ་བཞུགས་པ་་་་
མཐོང་ཚེ་བདག་གིས་འདི་རྣམས་སུ་ཡིན་ཇི་མཛད་པ་རེད་ཡེ་ཤེས་ཀྱི་
ཌཱཀྐི་ལགས་ཞུས་ཚེ་ལན་གསུངས་པ༔ ཨ་ཧོ༔ རིག་མཆོག་ནུས་ལྡན་རྡོ་
རྗེ༔ ལེགས་པར་བདག་ལ་གསོན་དང༔ ཁྱེད་ནི་ལས་འཕྲོ་ཕུན་ཚོགས
ཡོན་ཏན་དུས་ལ་བབ་པས༔ དག་སྣང་བསམ་མི་ཁྱབ་པ༔ ཤར་བ་ངོ་་་
མཚར་ཆེ་ལགས༔ ཕྱི་ལྟར་རིག་འཛིན་རྒྱ་མཚོ༔ ནང་ལྟར་དྲང་སྲོང་་་
བཀོད་པ༔ གསང་བ་བྱང་སེམས་རོལ་བ༔ རྣམ་པར་ཤར་བ་ཡིན་ནོ༔
དྲང་སྲོང་འོད་ཟེར་གོ་ཆ༔ དྲང་སྲོང་བདེ་བའི་དབང་ཕྱུག༔ དྲང་སྲོང་
འཛིན་པ་རང་གྲོལ༔ དྲང་སྲོང་ཉི་མའི་སྙིང་པོ༔ དྲང་སྲོང་སྟོང་ཆེན་་་
མཐའ་ཡས༔ དྲང་སྲོང་བློ་གྲོས་བཟང་པོ༔ དྲང་སྲོང་འཇམ་དཔལ་་་་་
གཞོན་ནུ༔ དྲང་སྲོང་པདྨ་དྲི་མེད༔ དྲང་སྲོང་མུན་སེལ་མདོག་ནག
དྲང་སྲོང་གསེར་འདབས་ཡན་པ༔ དྲང་སྲོང་ལག་ན་རྡོ་རྗེ༔ དྲང་སྲོང་
འཁོར་ལོ་ཆེན་པོ༔ འགྲོ་དོན་བརྟུལ་ཞུགས་མཛད་ནས བཞུགས་པ་་་
ཡིན་ནོ་ཨེ་མ༔ ཞེས་གསུངས་སོ༔ དེ་དག་ལ་བདག་གིས་གླུ་དབྱངས་་་
སྙན་པའི་ཚིག་གིས༔ ཨེ་མ༔ ཐུགས་རྗེ་ལྡན་པའི་དྲང་སྲོང༔ ཁྱེད་ཅག་
བདག་ལ་གསོན་དང༔ བསྟན་འགྲོའི་དོན་ཆེན་མཛད་ནས འཇིག་་་
- 162 -
རྟེན་ཕན་བདེ་སྤེལ་བའི༔ ཚིག་ཉུང་དོན་ཆེན་འདུས་པའི༔ མན་ངག་་
གསུངས་བར་ཞུ་ལགས༔ ཞེས་ཞུས་ཚེ་དེ་དག་གིས་མགྲིན་གཅིག་ཏུ་་་་
འདི་སྐད་གསུངས་སོ༔ ཨ་ཧོ༔ རིགས་མཆོག་ཡིད་བཞིན་ནོར་བུ༔ ཚུར་
གསོན་བདག་གི་ངག་ལ༔ ཅུང་ཟད་སྙོམས་ལ་ཉོན་ལགས༔ འདིར་སྣང་
འཁོར་བའི་ཆོས་ལ༔ ཞེན་འཛིན་དྲུང་ནས་འབྱིན་དགོས༔ འགྲོ་ཁམས་
ཕ་མའི་ཚོགས་ལ༔ བྱམས་བརྩེས་རྗེས་བཟུང་གལ་ཆེ༔ ཉོན་མོངས་གཡོ་
འཁྲུགས་མང་པོ༔ ཞེན་མེད་རང་སར་གཅོད་དགོས༔ སྔོན་སྦྱང་ལས་
འཕྲོ་སད་དུས༔ གཞན་ལ་འདོམ་སྔ་མ་བྱེད༔ ཟབ་གཏེར་ཀློང་རྒྱ་གྲོལ་
སྐབས༔ སྣོད་མིན་ལག་ཏུ་མ་ཤོར༔ གཞན་ཕན་དོན་གཉེར་བརྟུལ་་་་་་
ཞུགས༔ བྱང་སེམས་ཡིན་ན་གལ་ཆེ༔ གང་སྣང་དག་པའི་རང་བཞིན༔
སྐྱོན་མཚངས་ལོག་ལྟ་མ་བྱེད༔ གང་ཤར་ཡེ་ཤེས་རོལ་བ༔ རྩོལ་སྒྲུབ་་་
སྤང་བླང་མི་འཚལ༔ མ་རིག་རྒོལ་བ་བྱུང་ཡང༔ སྙིང་རྗེས་རང་སར་་་
གྲོལ་དགོས༔ འཁོར་འདས་རིག་པ་རྗེན་པར༔ རྟོགས་ན་སངས་རྒྱས་་
འགྲུབ་ཡ༔ ཞེས་གསུངས་སོ༔ སྐབས་འདིར་དྲིས་ལན་ཤེལ་དཀར་ཕྲེང་
བ་རིན་པོ་ཆེ་ཞེས་བྱ་བ་ཡོད་ཀྱང་སློབ་བུ་བུདྡྷའི་མིང་ཅན་བྱུང་ཚེ་་་་་་
བཀྲོལ་དགོས་དེ་བར་གུ་ཧྱ༔ དེ་ནས་ཕར་ཨོ་རྒྱན་མཁའ་འགྲོ་འདུ་བ་་
ལ་གཟིགས་པའི་ཚེ་རྒྱ་མཚོའི་བར་ཁྱམས་སུ་མདངས་ལྡན་དྲི་མེད་དྷ་ན་
ཀོ་ཤའི་དྭངས་མཚོ་བསིལ་ལ་འཇམ་པ་ཞིམ་པ་སོགས་ཡན་ལག་བརྒྱད་
ལྡན་དྲི་བསུང་སྣ་ཚོགས་འཐུལ་བ་ཁ་ཁྱེར་ཆེ་ལ་དཔང་རྔམ་མཐོ་བ་དེ་
ཡི་དབུས་སུ་ཨོ་རྒྱན་མཁའ་འགྲོའི་བླ་ཤིང་རིན་པོ་ཆེའི་སྤུད་པ་གསེར་་
- 163 -



གྱི་དྲིལ་གཡེར་ལས་སྟོང་ཉིད་ཆོས་ཀྱི་རང་སྒྲ་སྒྲོགས་པ༔ དེ་རུ་འཇའ་་་
ཟེར་སྣ་ཚོགས་ཀྱི་དྲྭ་བ་མིག་མང་རིས་སུ་བཀྲ་བ༔ མཁའ་འགྲོ་ཉི་རྡུལ་
འཁྲིགས་པ་ལྟ་བུས་བྲོ་གར་བྱེད་ཅིང་གསང་བའི་བརྡ་སྐད་ཨེ་ཨ་ར་ལི་
ས་མ་ཡཱ་སཱིང་ཧྲིང་ཛྷཱ་ན་ཕོ་སོགས་བརྗོད་ནས་བཞུགས་པ་མཐོང་ངོ༔
དེ་ནས་ཡང་ཕྱིན་ཚེ་བྱང་ཕྱོགས་སིདྡྷི་ཡ་ནའི་གྲོང་ཁྱེར་བདེ་དགའ་་་་
བསམ་མི་ཁྱབ་པའི་ཡོན་ཏན་དང་ལྡན་པ་དེ་རུ་མཁའ་འགྲོ་བསམ་གྱིས་
མི་ཁྱབ་པའི་བདེ་སྟོང་སྤྲོས་མཐའ་དང་བྲལ་བའི་དོན་སྤྱོད་ནས་་་་་་་་
བཞུགས་སོ༔ དེ་དག་གི་ནང་དུ་མཁའ་འགྲོ་ཤིན་ཏུ་མཛེས་མ་ཞིག་ན་་་་
རེ༔ ནིརླ་རེ༔ མི་མེད་མཁའ་འགྲོའི་གླིང་ན༔ བདེ་སྐྱིད་ངོ་མཚར་ཆེའོ༔
དགའ་སྟོང་ཉམས་ལ་སྤྱོད་ནས༔ བཟའ་བཏུང་རེ་བ་མི་དགོས༔ སྡུག་
བསྔལ་མིང་ཙམ་མ་མཆིས༔ སྐྱིད་པ་ངེད་ཚོའི་ཚོགས་གྲལ༔ ཆོས་་་་
བརྒྱད་འདུ་འཛིས་དབེན་ཞིང༔ ཉམས་རྟོགས་ཡོན་ཏན་འབར་ཡ༔
བདེ་དྲོད་གཏུམ་མོས་སྦར་བའི༔ གོས་ཀྱི་སྲེད་པ་ཆོད་སོང༔ ཐབས་་་་
མཆོག་དཔའ་བོ་ཁྱོད་ལ༔ རེ་བའི་འདུན་མ་ཤོར་སོང༔ བདེ་སྟོང་་་་་
བདུད་རྩི་སྟེར་བས༔ སྐུ་དྲིན་མཆིས་སམ་མ་མཆིས༔ གྲུབ་མཆོག་ནུས་
ལྡན་རྡོ་རྗེ༔ ཐུགས་ལ་འཇོག་པར་ཞུ་འཚལ༔ ཞེས་ཞུས་ཚེ༔ དེའི་ལན་
དུ་བདག་གིས་སྨྲས་པ༔ ཨ་ཧོ༔ ང་དཔའ་བོ་ནུས་ལྡན་རྡོ་རྗེའི༔ གནས་
བདེ་ཆེན་འཁོར་ལོའི་དྲུང་ན༔ ཐབས་འགྱུར་མེད་ཐིག་ལེ་བཞུགས་་་་
ཡོད༔ ཁྱོད་སྤྱོད་འདོད་ཡོད་ན་མཁའ་འགྲོ དོན་དགའ་བཞིའི་ཡེ་་་་
ཤེས་སྟེར་མཿ བཅུད་འཇོག ་སྣོད་ཡོད་དམ་ཨ་རེད༔ བརྗོད་ལས་་་་་
འདས་འོད་གསལ་བཅུ་དྲུག༔ དཔའ་བཟོད་པའི་གོ་ཆ་ཡོད་དམ༔ རྩ་
བདེ་ཆེན་ལོངས་སྤྱོད་འཕྲུལ་འཁོར༔ ཧཾ་སྦར་བའི་གཏུམ་མོ་བཞུགས་་
ཡོད༔ བཀྲག་ཐུབ་པའི་ཡོན་ཏན་ཡོད་ལ༔ འབར་རྡོ་རྗེ་རྒྱས་པའི་ཡོན་
ཏན༔ བཅུད་རོལ་བའི་ཌཱཀྐི་སུ་ཁའི༔ རྩ་ཡན་ལག་བརྒྱད་ལྡན་ཡོད་་་་
དམ༔ དད་མོས་ལྡན་མཁའ་འགྲོ་རྒྱ་མཚོ༔ ཚིག་ཐུགས་ལ་འཇོག་པའི་
བཀའ་དྲིན་༔ ཞེས་སྨྲས་ཚེ་དེ་ན་རེ༔ ཨ་ཧཾ་ཡ༔ ངེད་མི་མིན་མཁའ་་་་
འགྲོའི་ཚོགས་ཀྱིས༔ ལྷ་ཁྱེད་ལ་མོས་གུས་བཞག་ན༔ ཐབས་བདེ་སྟོང་
འགྱུར་མེད་བདུད་རྩི༔ གནང་ཆོག་ཚེ་སྤྱོད་འདོད་ཨེ་མ༔ དོན་དགའ་་
བ་བཞི་ཡི་ཡེ་ཤེས༔ དཔལ་གནང་ཐོབ་བྲལ་བར་སྩོལ་ན༔ བཅུད་་་་་
གཏམ་སྣོད་འོད་གསལ་བུམ་ཡོད༔ དཔལ་བཅུ་དྲུག་ཕྱེད་ཕྱེད་ཐིག་ལེ༔
ལུས་རྩ་ཁམས་དཔའ་བོ་དཔའ་མོ༔ མཆོད་གྱུར་ན་འོད་གསལ་རབ་་་་
འབར༔ དེ་དགའ་སྤྲོའི་ཤུགས་ཀྱིས་བཟོད་སྤྱོད༔ རྩ་སྤྲུལ་བའི་འཁོར་
ལོའི་དྲུང་ན༔ མེ་གཏུམ་མོ་ངེད་ལ་ཡོད་ཀྱིས༔ ཧཾ་དཔའ་བོ་ཁྱེད་ལ་་་་
བཞུགས་ན༔ དེང་བཞུ་བ ཏུལ་བྱས་ན་བཀྲག་འབར༔ དཔལ་འགྱུར་་་་
མེད་རང་བྱུང་རྡོ་རྗེ བཅུད་ལེན་པ་པདྨའི་སྣོད་བཟང༔ འགུགས་་་་་
ལྕགས་ཀྱུས་ཌཱཀྐི་སུ་ཁའི༔ རྩ་མཚན་ཉིད་བཞི་ལྡན་ཡོད་དོ༔ འདི་ལྟོ་་་
སྦྱོར་བྱེད་ན་སྤྲོ་ལགས༔ ཁྱེད་ཐུགས་ལ་དེ་ལྟར་འཇོག་འཚལ༔ ཞེས་་་་
གསུང་ཚེ་བདག་རྟ་མཆོག་རོལ་བའི་ལྷ་རུ་གསལ་བ་དང་མཁའ་གསང་
རྡོ་རྗེ་རུ་གསལ་ཐབས་དེ་ལ་བརྟེན་ནས་བདེ་བ་ཆེན་པོའི་ཡེ་ཤེས་་་་་་་
མངོན་དུ་བྱེད་པས་འདུན་པ་གསུམ་བཞག་པ་དང༔ མཁའ་འགྲོ་རྡོ་རྗེ་
- 165 -
- 164 -



ཕག་མོ་རུ་གསལ་བ་དང་མཁའ་གསང་པད་མ་འབར་བ་དང་ཐབས་་་
མཆོག་དེ་ལ་བརྟེན་ནས་བདེ་སྟོང་སྤྲོས་པ་དང་བྲལ་བའི་ཡེ་ཤེས་མངོན་
དུ་བྱེད་པས་འདུན་པ་གསུམ་བཞག་པའི་ས་མ་ཡཱ་ཧོ༔ ཅེས་བསྐུལ་ས་མ་
ཡཱ་མྦྷ༔ ཞེས་ལན་སྦྱིན་ཨ་ནུ་ར་གྷོ་ཧཾ༔ ཞེས་ཆགས་པ་ཆེན་པོས་བསྐུལ་་
ཨ་ནུ་ར་ག་ཡ་མྱེ༔ ཞེས་ཆགས་པ་ཆེན་པོས་རྒྱས་གདབ༔ ཛ་ཧཱུཾ་བཾ་ཧོ༔
ཞེས་ཕྱག་རྒྱ་བཞི་བསྣོལ བོ་དྷི་ཙིཏྟ་སྤྱི་ར་ཎ་ཕཊ༔ ཅེས་བདུད་རྩི་བྱང་
ཆུབ་སེམས་ཀྱིས་འཕྲོ་འདུ་མཁའ་ཁྱབ་ཏུ་སྤེལ་ལ་དོན་གཉིས་བྱས༔ བོ་
དྷི་ཙིཏྟ་སཾ་ཧ་ར་ཎ་ཧཱུྃ༔ ཅེས་རོལ་བ་ཆེན་པོའི་བདེ་སྟོང་དགའ་བ་བཅུ་
དྲུག་གི་ཡོན་ཏན་བསམ་གྱིས་མི་ཁྱབ་པ་ཤར་ནས་ཌཱཀྐིའི་ཚོགས་རྣམས་
དགྱེས་པ་བསྐང་ངོ༔ དེའི་སྐབས་སུ་སྦྱོར་སྒྲོལ་གསང་བའི་གནད་་་་་
མཆོག་ཞུས་ལེན་ཡོད་ཀྱང་རེ་ཞིག་ལ་གུ་ཧྱ༔ དེ་ནས་ཚུར་འོང་དུས་རྒྱ་
གར་གྱི་ཡུལ་དུ་ཐོན་སྐབས་ཤ་ཟ་མཁའ་འགྲོ་མང་པོའི་འདུ་ཚོགས་བྱེད་
ནས་གཞོན་ནུ་མང་པོ་བསད་ནས་ཚོགས་འཁོར་བྱེད་ཀྱིན་འདུག
བདག་གིས་དེ་དག་ལ་སྨྲས་པ༔ ཨ་ཧོ༔ སྐྱེ་འགྲོ་སེམས་ཅན་རྣམས་ཀུན༔
ཕ་མའི་རང་བཞིན་ཡིན་ན༔ གསོད་གཅོད་བྱེད་པ་ཤ་ཚ༔ སྙིང་རྗེ་མེད་
ན་ག་ཆད༔ ཕྱིན་ཆད་དེ་ལྟར་མ་བྱེད༔ སེམས་ལ་ཟུངས་ཤིག་ཌཱཀྐི༔
ཞེས་སྨྲས་ཚེ་དེ་དག་གིས་མགྲིན་གཅིག་ཏུ༔ དྷི་ཁཾ་ཡ༔ སེམས་ཅན་སྤྱོད་
པ་རྩུབ་མོ༔ སྲིན་པོའི་ལས་ག་ཁོ་ན༔ སྡིག་ལ་ཁོལ་མོ་ཡུག་སྤྱོད༔ སྣ་་་་
ཚོགས་ལེགས་ཉེས་གསལ་བའི༔ བཀའ་ཆད་བསྟན་པ་ཙམ་དུ༔ སྒྲོལ་་་
བའི་ལས་ཀ་བྱས་ཡ༔ སྨྲ་རྒྱུ་མང་པོ་འདུག་པའི༔ ཁྱེའུ་ཆུང་བ་ཁྱོད་
གསོན་དང༔ ཞིང་བཅུ་ཚང་བའི་དགྲ་བོ༔ སྐུ་དགུ་རྣམ་ལྔར་གྱུར་པ༔
ཉམས་པ་བདུན་ལྡན་སྡེ་ཚན༔ བསྒྲལ་བ་དམ་ཚིག་མིན་ནམ ངེད་་་་
ཅག་སྤྱོད་པ་རྩུབ་ཀྱང༔ བསམ་པ་དམ་ཚིག་དག་གོ༔ འདི་བས་དཀོར་
ལ་གཡེང་ན༔ ཉེས་སྒྲིབ་ཚད་མེད་མཆིས་སོ༔ འཇིག་རྟེན་ཆོས་བརྒྱུད་
སྤྱོད་དང༔ སྡུག་བསྔལ་མང་པོ་ཐོབ་ཡ༔ ཞེས་ཟེར་བ་ལ་བདག་གིས་་་
ལན་སྨྲས་པ༔ ཨ་རེ༔ ཤ་ཟ་འདྲེ་མོའི་སྡེ་ཚོགས༔ ཁྱོ་ཡི་ཤ་ལ་ཟ་ཞིང༔
རང་རྒྱུད་བྱིས་སྲོག་གཅོད་ན༔ དེ་ཡང་དམ་ཚིག་རེད་དམ༔ དལ་མེད་
གཞན་སྲོག་གཅོད་ལ༔ འུར་རྒྱུག་སྣ་ཚོགས་བྱེད་ནས༔ སྤྱོད་པ་རྩུབ་མོ་
བྱེད་པ༔ དམ་ཚིག་དག་པ་རེད་དམ༔ ཞེས་སྨྲས་ཚེ་དུས་ལན་དུ་འདི་་་
སྐད་གྱེར༔ དྷི་ར་ཧེ༔ སྨྲ་མཁས་ནུས་ལྡན་རྡོ་རྗེ ཕ་མའི་ཤ་ལ་རོལ་ན
ཁྱོ་ཡི་ཤ་དང་འདྲ་མཚུངས༔ ཐར་བའི་ལམ་སྲོག་གཅོད་ན༔ ངར་་་་་
འཛིན་དམ་ཚིག་རེད་དམ༔ དལ་མེད་དཀོར་ཁ་གྲོང་ཆོག ཉེས་པ་་་་
ཤིན་ཏུ་ལྕི་ཡ༔ སྤྱོད་པ་ཉོན་མོངས་མང་ན༔ སྔགས་ཀྱི་དམ་ཚིག་ཡིན་་་་་
ནམ༔ ཞེས་ཟེར་རོ༔ དེ་དུས་ཡེ་ཤེས་ཀྱི་ཌཱཀྐི་མ་དེས་སྨྲས་པ༔ ཀ་ཌི་ཧི་
ར་ཝེ བུད་མེད་ཤ་ཟའི་སྡེ་ཚོགས༔ མགོ་འཕང་རབ་ཏུ་མ་མཐོ༔ དེང་
སང་སྙིགས་མའི་དུས་སུ༔ ཁྱེད་ཅག་དམ་ཚིག་གནད་ལ༔ ཅུང་ཟད་་་་
རལ་ནས་ཡོད་དོ༔ ངེད་ཅག་དབྱིངས་ན་བཞུགས་ཀྱང༔ བཀའ་ཆད་་་
ཐོག་ལྟར་འབེབས་སོ༔ ཁྱོད་དང་བུ་ཕྲུག་མཛའ་བཤེས༔ ཀུན་ལ་འཚེ་་
བར་མ་བྱེད༔ བན་བཙུན་སྔགས་སྐྱེས་ཡོངས་དང༔ མི་སྐྱ་ཕོ་མོ་ཐམས་
ཅད༔ བྱམས་དང་བརྩེ་བས་སྐྱོང་དགོས༔ དམ་ཚིག་གནད་ལས་མ་་་་
- 167 -
- 166 -



འདའ༔ ཕྱི་རོལ་ཀླ་ཀློ་མང་པོ༔ རྒྱ་དང་བོན་ནག་ཚོགས་རྣམས༔ ཁྱེད་
ཅག་རྣམས་ལ་གཏད་དོ༔ བསྒྲལ་བའི་དྭངས་མ་མཆིས་ན༔ རྡོ་རྗེ་ཕག་
མོར་ཕུལ་དགོས༔ ས་མ་ཡཱ་ལས་མ་འདའ༔ ཅེས་གསུངས་ཚེ༔ ཤ་ཟའི་་
ཚོགས་ཀྱིས་ཨེ་མ་ཧོ་ས་མ་ཡཱ་ན་ར་ཀཎ ཟེར་ནས་ཁས་བླངས་མནའ་
བོར་རོ༔ བདག་ལ་ཡང་ཐམས་ཅད་ཀུན་གྱིས་བཟོད་པར་གསོལ་ལོ༔
ཟེར་ནས་ཕྱག་སྐོར་མང་དུ་བྱས༔ འདུད་པའི་རྣམ་འགྱུར་མང་པོ་་་་་
མཛད་བྱུང་ངོ༔ ཡང་ཕྱིན་ནས་རྒྱ་གར་རྩེ་ཕྲུག་སྒང་ཞེས་བྱ་བ་ན་བྱིས་
པ་ལོ་བཅུ་དྲུག་ལོན་པ་ཞིག་ཕྱི་རོལ་བའི་ཆོས་ལ་སྐྱོ་བ་སྐྱེ་ནས་སྐྱབས་་་
འགྲོ་བཟླས་པ་བྱས་ནས་སྡོད་པའི་རྨི་ལམ་ངོར་ང་ཉིད་སྔོན་གྱི་བླ་མར་
གྱུར་བའི་རྟེན་འབྲེལ་ཡོད་པར་ངོ་སྤྲོད་འདི་ལྟར་བྱས་སོ༔ ཨ་ཧོ ང་ངོ་
ཁྱོད་ཀྱིས་ཤེས་སམ་ཅི ཁྱོད་ནི་ཚོགས་སྨོན་ལས་འཕྲོ་ལྡན༔ དགེ་་་་་
བཙུན་བསམ་འགྲུབ་སྐྱེ་བར་ཤེས༔ དད་གུས་མོས་པས་ཚུར་གསོན་་་་་་
དང༔ འཁོར་འདས་ཆོས་རྣམས་ཐམས་ཅད་ཀུན༔ གཞི་མེད་རྩ་བྲལ་་་
སྟོང་པ་ཉིད༔ སྨྲ་བསམ་བརྗོད་པ་ཀུན་དང་བྲལ༔ སྣང་བའི་ཆོས་་་་་
རྣམས་སྟོང་པ་སྟེ༔ རྟོག་པས་བཏགས་ཙམ་གཞལ་ན་མཐོང༔ ཕུང་་་་་
ཁམས་སྐྱེ་མཆེད་དགག་གཞི་དབེན༔ འཁྲུལ་བའི་རྩ་བ་བདག་འཛིན་་་་
སྟོང༔ མེད་ལ་ཡོད་སྣང་མིག་ཡོར་བཞིན༔ མདོར་ན་གཟུང་དང་འཛིན་
པ་ཀུན༔ བརྡལ་ཁྱབ་དེ་བཞིན་ཉིད་དུ་བལྟ༔ སྔར་འདས་རྟོག་པའི་་་་
རྗེས་མི་གཅོད༔ མ་འོངས་པ་ཡི་མདུན་མི་བསུ༔ ད་ལྟའི་རྟོག་པ་རྐྱེན་་་་
དང་བྲལ༔ ཤེས་རིག་རྩེ་མོ་བྱུང་རྒྱལ་ཉིད༔ མངོན་བྱུང་རྗེན་ནེ་ལྷུག་་་་
h
པར་བཞག འཁྲུལ་རྗེས་མི་འབྲང་སངས་ངེར་གནས༔ འཛིན་པས་མི་
བསྲེ་ཀློད་དེ་བརྡལ༔ མཉམ་རྗེས་ཀུན་ཏུ་རྩོལ་མེད་སྐྱོངས༔ རྗེས་ཐོབ་
སྤྱོད་པ་བོག་འདོན་བསླབ༔ བྱམས་དང་སྙིང་རྗེ་བྱང་སེམས་བསྒོམ༔
དྲན་དང་ཤེས་བཞིན་བག་ཡོད་གཟབ༔ འདིར་སྣང་མཆི་མའི་ཐལ་་་་
བཞིན་བོར༔ འཁོར་བའི་བྱ་འཕྲོ་ཕྱམ་བཞག་བརྡལ༔ མི་རྟག་འཆི་བ་་
ཡེངས་མེད་སྒོམས༔ ངེས་འབྱུང་དག་སྣང་མོས་གུས་བསྐྱེད༔ མི་མེད་་་
དབེན་པར་སྒྲུབ་ཚུགས་ཟུངས༔ ན་ཚོད་དར་དུས་ང་ཕྱོགས་ཤོག༔ དེ་
བར་ལྟ་སྒོམ་སྤྱོད་པའི་གནད༔ གཡེལ་མེད་བརྩོན་པས་ཉམས་སུ་་་་
ལོངས༔ མ་བརྗེད་སྙིང་གི་ནོར་བུ་ལེགས༔ ཞེས་བརྗོད་ཚེ་ངོ་འཕྲོད་་་་
པའི་རྟགས་བྱུང་ངོ༔ དེ་ནས་མར་འོང་དུས་ལས་ལྡན་བུ་གསུམ་པོ་ཡེ་་་
ཤེས་ཀྱི་ཌཱཀྐིས་ལུང་བསྟན་གནང་བ་ཐོབ་ནས་ལེགས་པར་གོ་བྱུང༔ དེ་
ནས་ཡང་ཕྱིན་ཚེ་རྒྱ་གར་གྱི་གནས་མཆོག་བཅོ་བརྒྱད་ལེགས་པའི་ཚུལ་
དུ་མཐོང་ངོ༔ ཡང་བལ་ཡུལ་དུ་སླེབས་ཚེ་སྒྲུབ་གནས་ཡང་ལེ་ཤོད་ཀྱི་་་
བྲག་ཕུག་ལ་དཔའ་བོ་མཁའ་འགྲོས་བྲོ་གར་འཁྲབ་པ་ཞིག་མཐོང་བྱུང༔
སྔར་གྱི་ལས་འཕྲོ་ཞིག་ཀྱང་སད་དོ༔ དེ་ནས་ཡར་ལུང་ཤེལ་བྲག་ལ་་་་
སླེབས་ཚེ་སྨན་སྲུང་མཁའ་འགྲོ་མཆེད་ལྔས་བདུད་རྩི་ཕུལ་བྱུང་ཡེར་བ་
ཟླ་བ་ཕུག་སོགས་དག་པའི་སྣང་ཚུལ་བསམ་གྱིས་མི་ཁྱབ་པ་ཤར་རོ༔ དེ་
ནས་བྲག་དམར་གངས་སེང་གནམ་ལ་འཕྱོངས་པ་ལྟ་བུའི་རྩེར་སླེབས་
ཚེ་ཌཱཀྐི་དེ་ཉིད་ཀྱིས་སེ་གོལ་གདབ་པས་བྲག་ལ་ཐེམ་སྐས་དང་སྒོ་་་་་་
ཤགས་ཀྱིས་ཕྱེ་བར་གྱུར་ཏོ༔ དེ་ནང་རབ་འཇིགས་དྲག་པོའི་དུར་ཁྲོད་
- 169 -
- 168 -



དུ་འདུག ཁྱུང་དམར་མེའི་གཤོག་ལྡན་ཞོན་པ་ཞིག་བྱུང་ནས་ཤན་་་་
དམར་སྲོག་ལེན་གྱི་རྒྱུད་དང༔ ཤ་ཟ་འདྲེ་འདུལ་གྱི་མན་ངག་གསུམ་་་
བཅས་སྦྱིན་ནོ༔ དེ་ནས་མར་རང་ཡུལ་དུ་ཐོན་སྐབས་ཡེ་ཤེས་ཀྱི་ཌཱཀྐི་མ་
དེ་ཡིས༔ ཨེ་མ༔ འཁོར་འདས་གཞི་མེད་རྩ་བྲལ༔ ཡེ་སྟོང་ནམ་མཁའི་
རོལ་བ༔ སྤྲོས་བྲལ་བློ་འདས་ལྟ་བ༔ རྟོགས་པའི་བཀྲ་ཤིས་ཨེ་མ༔ ལྷུན་
འགྲུབ་གསལ་སངས་རྗེན་པ༔ སྐུ་བཞི་ཡེ་ཤེས་ལྔ་ལྡན༔ ཕྱམ་བརྡལ་རོ་
གཅིག་བསྒོམ་པ༔ གདེངས་ཐོབ་བཀྲ་ཤིས་ཨ་ཧོ༔ བྱམས་དང་སྙིང་རྗེ་
ཆེན་པོ༔ འགྲོ་དོན་རྒྱ་ཆེན་འགྲུབ་ཅིང༔ རྣམ་རྒྱལ་སྤྱོད་པ་ཟབ་མོ
མཐར་ཕྱིན་བཀྲ་ཤིས་ཨ་ཡེ༔ ལྷ་གཅིག་པདྨའི་ཕ་ནོར༔ དག་སྣང་་་་་་
དགོངས་མཛོད་ས་གཏེར༔ བསྟན་པའི་གསོས་སུ་གྱུར་ནས༔ ཕྲིན་ལས་
གྲུབ་པའི་བཀྲ་ཤིས༔ གང་སྣང་དག་པར་ཤར་ཅིང༔ བརྡ་ཚིག་ལུང་་་་
བྱང་རྟོགས་ནས༔ བསྐལ་བཟང་སློབ་མ་ཐམས་ཅད༔ བྱ་བཏང་བརྟུལ་
ཞུགས་འགྲུབ་ཤོག༔ བསྟན་པའི་སྒྲོན་མེ་སྦར་ཅིང༔ འབུམ་ཕྲག་སྨིན་་་
ཅིང་གྲོལ་ནས༔ རྔ་ཡབ་དཔལ་གྱི་རི་ལ༔ གྲོལ་བའི་རྟེན་འབྲེལ་ཞུ་་་་་
ལེགས༔ ཅེས་ཟེར་ནས་ཡར་གཤེགས་ལ་སྐུ་ཤིན་ཏུ་ཆུང་བ་ཚོན་གང་་་་
ཙམ་པར་གྱུར་ཚེ་འདི་སྐད་གསུངས་སོ༔ ཧ་ཧ འདི་སྣང་སྒྱུ་མའི་ཡུལ་
ལ༔ བལྟས་ན་གད་མོ་བྲོ་བྱུང༔ མེད་ལ་ཡོད་པར་བཟུང་བ༔ ཤིན་ཏུ་་་
འཁྲུལ་འཕུན་ཧ་ཧ༔ སྣ་ཚོགས་འགྲོ་བའི་ཡུལ་ལ༔ བལྟས་ན་བཞད་མོ་
ཤོར་བྱུང༔ ངར་འཛིན་རང་གར་སྤྱོད་ནས༔ ཉོན་མོངས་འདམ་་་་་
འཕྱངས་ཧ་ཧ༔ ཆོས་བྱེད་རྣམས་ལ་བལྟས་ན༔ འདིར་སྣང་ཞེན་པའི་ས་
- 170 -
བཞད་སྤྲོ༔ གཟུང་འཛིན་མདུད་པ་མ་གྲོལ༔ བྱ་བཞག་མང་པོ་ཧ་ཧ
བསྒོམ་ཅན་རྣམས་ལ་བལྟས་ན༔ ཨ་འཐས་འཇུར་སྒོམ་གད་བྲོ༔ རྟག་
ཆད་མཐའ་དང་བྲལ་བའི༔ སྒོམ་མཁན་དཀོན་ནོ་ཧ་ཧ༔ ཐོས་ཅན་ང་
རྒྱལ་ཆེན་པོ༔ སྒོམ་མཁན་གཏི་མུག་འཐིབས་པ༔ བྱ་བཏང་འཇུར་སྒེག་
བལྟས་པ༔ རྣལ་འབྱོར་འདུ་འཛི་མང་པོ༔ བླ་ཆེན་ཆོས་བརྒྱད་གཡེང་
བས༔ བན་བཙུན་དཀོར་ལ་གཡེང་བ༔ སྔགས་པ་རོ་བཤར་ཉུལ་པ༔
ཆོས་བྱེད་སློང་འདོད་ཆེན་པོ༔ དེ་དག་མཐོང་ན་ཧ་ཧ༔ འདི་འདྲ་མ་་་
མཛད་རེམ་ལགས༔ ཞེས་ཟེར་ནས་ཡལ་ཏེ་སྟོང་པའི་དབྱིངས་ལས་སྒྲ་
འདི་ལྟར་གྲགས་སོ༔ གཟུགས་སྒྲ་དྲི་རོ་རེག་སྟོང༔ སྐུ་དང་ཡེ་ཤེས་ཕྱམ་
བརྡལ༔ དགའ་བདེ་བསམ་མི་ཁྱབ་པའི༔ ཨ་ཏི་རྨད་བྱུང་རྩེ་མོ༔ བསྒོམ་
པའི་རྟེན་འབྲེལ་ཞུ་ལགས༔ ཞེས་གྲགས་སོ༔ དེ་ནས་མནལ་སད་པ་ན་
ནམ་ལངས་བྱ་དང་བྱེའུས་སྐད་འབྱིན་ནོ༔ བདེ་གསལ་མི་རྟོག་པའི་་་་
ཉམས་ཡང་རབ་ཏུ་འབར་འདུག་གོ༔ ཞེས་གསུངས་སོ༔ གཞན་ཡང་་་
མཁའ་འགྲོའི་བརྡ་བྱང་ལས། མཇུག་མ་གསུམ་གྱི་གཏེར་ལ་དབང་ཞེས་
གསུངས་པ་ལྟར། རིག་འཛིན་བདུད་འདུལ་རྡོ་རྗེ་དང་བདུད་འདུལ་་་་
རོལ་བ་རྩལ། ཁྲག་འཐུང་བདུད་འཇོམས་རྡོ་རྗེ་སོགས་བདུད་འདུལ་་་་
མཆེད་གསུམ་གྱི་ཡེ་ཤེས་སྒྱུ་མའི་སྐུ་ཡིས་རྗེས་སུ་བཟུང་སྟེ་བཀའ་གནང་
བསྩལ་བ་ལྟར་ཟབ་གཏེར་གྱི་ཆོས་སྒོ་དུ་མ་གསར་སྤེལ་བྱས སྔར་བྱོན་
བཀའ་འདུས་ཆོས་ཀྱི་རྒྱ་མཚོ་ལས་པདྨ་རྩལ་རྫོགས་ཉིད་རྗེ་སངས་རྒྱས་
གཉིས་པ་པདྨ་བཛྲ་གྱི་ཕྱག་རྒྱུར་བཞེངས་ཏེ་གཏེར་ཆེན་འདི་ཉིད་ཆོས་
- 171 -



བློན་ཟླ་བ་གཞོན་ནུའི་སྐྱེ་བ་བཞེས་ཡོད་ཚེ་སྨིན་གྲོལ་བསྩལ་བའི་བླ་མ་
དགོངས་འདུས་ཀྱི་ཆོས་སྐོར་རྣམས་རྡོ་སྟོད་རྡོ་སྙིང་མཐོན་པོའི་ཉེ་་་་་་
འདབས་ནས་གཏན་ལ་ཕབ༔ དེ་ནས་མཁའ་འགྲོའི་ཚོགས་འབུམ་གྱི་་་
མཆོད་པ་རྒྱས་སྤྲོས་ཕུལ་བས་ཉམས་སྣང་ལ་གིང་ཆེན་པོ་བཞིས་དར་གྱི་
ལམ་སྟེགས་སུ་བཀོད་དེ་ཡུལ་གླིང་མང་པོ་བསྒྲོད་མཐར་མཆོད་རྟེན་་་་
བདེ་བྱེད་བརྩེགས་ནས་མཁའ་འགྲོ་མ་ལས་ཀྱི་དབང་མོ་ཆེའི་མདུན་དུ་
སླེབས་ཚེ་གཉིས་སུ་སྣང་ཞིང་དུག་ལྔ་རྒྱས་པའི་རུ་ཏྲ་འདིའོ་ཟེར་ནས་་
དཔའ་བོ་བཞིས་བམ་ཆེན་པོ་འཇིགས་རུང་རྔམ་པ་ཞིག་དྲངས་བྱུང་བ།
མཁའ་འགྲོ་རྒྱ་མཚོའི་གཙོ་མོ་དེས་ཉོན་མོངས་རྒྱུན་གཅོད་ཀྱི་གྲི་གུག་གི་
སོ་ངར་ལ་དྲངས་ནས་རྣམ་ཤེས་དབྱིངས་སུ་སྤར། ཙིཏྟ་ཆེ་མཆོག་མཁྲིས་
པ་ཡང་དག་མཆིན་པ་གཤིན་རྗེ། རྩ་ཆེན་ཕུར་བ། མཚེར་ཁྲག་མ་མོ།
བྷན་གླེད་རིག་འཛིན། མཁར་མ་ཟུང་མཆོད་བསྟོད་དང་དྲགས་སྔགས་
རྩ་རྒྱུས་རུས་ཚིགས་རྣམས་གསེར་དང་ཁྲག་འཁྱམས་ལ་བཞུགས་པའི་་
བཀའ་སྡོད། རྩིབ་མ་རྩུང་དྲ། མགོ་སྐྱ་གཏོར་གདུགས། བ་སུ་ཏ་གཏོར་
ཐག མིག་དང་རྣ་བ་སྣ་ལྕེ་ཡིས་གཏོར་རྒྱན་བྱས་ནས་སྐད་ཅིག་གིས་་་་
ནམ་མཁའ་ལ་གཟའ་སྐར་བཀྲ་བའམ་ས་གཞི་རུ་མྱུ་གུ་འཁྲུངས་པ་ལྟར་
དཔལ་ཆེན་སྒྲུབ་སྡེ་དགུའི་དཀྱིལ་འཁོར་རྟེན་དང་བརྟེན་པར་བཅས་་
པ་གསལ་བར་བཀོད་དེ་གཏད་རྒྱ་མཛད་ནས་དབང་སྐུར་གསུང་་་་་་་
གནང་མན་ངག་བསྩལ་བའི་མོད་ལ་འོད་གསལ་རྡོ་རྗེའི་རོལ་ངོར་་་་་
འབྱམས་སུ་ཀླས་སོ། །ཚུལ་དེ་ལྟར་དུ་བདེར་འདུས་བཀོད་རྫོགས་རྒྱལ་་
- 172 -
པོ་བསྟན་འགྲོའི་དཔལ་དུ་སྣང་བར་བྱས། གཞན་ཡང་ཉམས་ཀྱི་༌་་་
འཁྲུགས་སློང་གི་རྒོལ་བ་དྲག་པོ་ཞི་ཕྱིར་དུ་དམ་ཆོས་ཐུགས་གཏེར་་་་་
འདུས་པའི་ཆོས་སྐོར་ལས་གུ་རུ་རྟ་ཁྱུང་དྲག་པོ་རྩལ་དང་། བར་ཆད་ཀྱི་
འཚུབ་མ་ཞི་ཕྱིར་དུ་ཚེ་བདག་དྲག་འཇོམས་བདུད་འདུལ་དྲག་མོ་་་་་་
གསུམ་དང་། ཉམས་རྟོགས་ཡོན་ཏན་གྱི་བོགས་འདོན་ཕྱིར་བླ་སྒྲུབ་སྐོར་
གསུམ་དང་སྙན་རྒྱུད་སྐོར་གསུམ། རིགས་སྔགས་བྱད་མའི་རྗེ་དམོད་་་་
མཐུ་དང་མཐའ་མའི་རྫས་སྦྱོར་ངན་སྔགས་ཀྱི་དབལ་ཞི་ཕྱིར་ཁྲོ་བོ་རྡོ་་
རྗེ་གཙུག་ཏོར་ཅན་དང་ཁྱུང་ནག་ཐོག་རྒོད་འབར་བ། ནད་རིམ་གྱི་་༌་་
རྒོལ་བ་དྲག་པོ་ཞི་ཕྱིར་དུ་ཟབ་ཆོས་དྲི་མེད་ཀློང་ཡངས་ལས། དྲག་པོ་མེ་
ཡི་འཕྲེང་བ་ཅན་དང༌། ཁྱད་པར་སྙིགས་མའི་རུ་འཛིངས་ཞི་ཕྱིར་དུ་་་
ནག་པོ་སྐོར་བདུན་དང་དགྲ་བླའི་རྒྱལ་པོ་གེ་སར་ནོར་བུ་དགྲ་འདུལ་་
གྱི་སྒྲུབ་སྐོར་རྣམས་གཏན་ལ་ཕབ་ཅིང་གནས་ཆེན་དང་གནས་ཕྲན་་་
མང་པོར་སྒྲུབ་པའི་གཞི་བཟུངས་སྐབས་ཀ༔ ཐོག་ཕྱག་ཚ་རིན་པོ་ཆེ་་་
ངེས་དོན་པདྨ་འཕྲིན་ལས་ཀྱིས་ཁྱེད་ནི་དུས་ཀྱི་རུ་འཛིངས་དྲག་པོ་ཞི་་་
ཕྱིར་དུ་མགོན་གཏེར་སྟོན་བརྒྱ་རྩའི་འཕྲིན་ལས་ཀྱི་བྱེད་པོ་རུ་བྱིན་གྱིས་
བརླབས་པའི་རིག་འཛིན་གཏེར་བཞེད་སྙིང་པོ་ཡིན་པས་དབང་ཆེན་་
སྤྲེལ་ལོ་སྤྲེལ་ཟླའི་ཚེ་བཅུ་ལ་ངས་ཟབ་མོ་ཚོགས་ཀྱི་འཁོར་ལོ་རྒྱ་ཆེན་་་
འབུལ་ངེས་པས་མྱུར་བར་མཁའ་འགྲོ་དགོངས་འདུས་ཀྱི་ཆོས་སྐོར་་་་
གདན་དྲངས་ན་བསྟན་འགྲོའི་བདེ་སྐྱིད་རྫོགས་ལྡན་གསར་བའི་དགའ་
སྟོན་ལ་རོལ་ངེས་ཞེས་བསྐུལ་མ་གནང༌། ལོ་ཁྱིམ་དེའི་འབྲུག་ཟླའི་ཚེས་
173 -



ཉེར་ལྔ་ལ་གཏེར་ཆེན་རཏྣ་གླིང་པའི་ཟབ་གཏེར་ཐུགས་སྒྲུབ་ཡོངས་་་་
སྙིང་འདུས་པ་དང་ཚེ་སྒྲུབ་གསང་བ་འདུས་པའི་དགའ་སྟོན་ཚོགས་ཀྱི་
འཁོར་ལོ་སྤྲོས་ཚེ་ནམ་མཁའི་དབྱིངས་ནས་རྔ་གླིང་རོལ་མོའི་སྒྲ་ལྡིར་་་
ཞིང་དབང་གི་འཇའ་ཁྱིམ་པདྨའི་དྭ་གུར་ཅན་གྱི་ཀློང་ན་འབུམ་ཕྲག་་་
མཁའ་འགྲོའི་གཙོ་མོ་གསང་བ་ཡེ་ཤེས་ཀྱི་མེ་ལོང་ལ་བརྡ་ཡིག་འབྲུ་་་་
བདུན་བཀོད་ནས་བསྔགས་པའི་མེ་ཏོག་འཐོར་བཞིན་མཁའ་འགྲོ་་་༌་་
དགོངས་འདུས་ཀྱི་ཆོས་སྐོར་གཏན་ལ་ཕབ་པའི་བཀའ་གནང་བསྩལ་
བ་ལྟར་རིགས་སྲས་ཤེས་རབ་ཐོགས་མེད་དང་བླ་མ་བློ་ཏིས་ཟུང་གིས་་
ཡང་ཡང་བསྐུལ། ཡང་རེ་འགའ་བྲག་དཀར་སྤྲེལ་རྫོང་ནས་ཡིན་ཟེར་་་་
བའི་མཁའ་འགྲོ་དམར་མོ་རུས་པའི་རྒྱན་ཅན་ཞིག་གཟུང་ཐག་གི་རྒྱུད་
དུ་བྱོན་ནས་འཛུབ་མོས་བརྡ་ཡིག་རྣམས་ངོ་སྤྲད་པ་ནི། སྐུ་རྟེན་དུ་རྒྱུ་་་
རིན་ཆེན་ལས་གྲུབ་པའི་མཁའ་འགྲོ་གསང་བ་ཡེ་ཤེས་ཀྱི་སྐུ་དང་།
གསུང་རྟེན་དུ་པོ་ཏི་དགུ་འཇའ་འཁྱུག་འཁྱུག་ཟེར་ལམ་ལམ་དང་།
ཐུགས་རྟེན་དུ་གནམ་ལྕགས་ཀྱི་ཕུར་བུ་གྲུ་གང་བ་དང་། ཡང་ཟབ་ཉི་་་
ཟླའི་སྒྲོམ་བུ་མཁའ་འགྲོ་འབུམ་གྱི་སྲོག་ཏིག་རྣམས་གཏེར་ངོ་སྤྲད་ཀྱང་
རེ་ཞིག་སྦས་རྒྱས་བཏབ་ཚེ་རྡོ་གྲུབ་རིན་པོ་ཆེ་རིག་འཛིན་འཇའ་ལས་་་
རྡོ་རྗེ་དང་འབངས་སྐུ་སྐྱེས་ལྔ། བླ་མ་རིག་འཛིན་ཉི་མ་སོགས་ཀྱིས་ཡང་
ཡང་བསྐུལ་ངོར་ཡང་ཟབ་ཉི་ཟླའི་སྒྲོམ་བུ་བཀྲོལ་ནས་གཏེར་སྒྲུབ་དང་
ཉམས་སུ་བླངས། དེ་ནས་ཟབ་ཆོས་འདི་ཡི་སྣ་སེལ་དང་འཕྲིན་ལས་་་་
རྒྱས་པའི་ཆེད་དུ་མཁའ་འགྲོའི་གསང་མཛོད་གཏན་ལ་ཕབ་ཟིན་་་་་་
ཡོངས་རྫོགས་ཀྱི་དབང་ལུང་དགའ་སྟོན་ཚོགས་ཀྱི་འཁོར་ལོ་གླུ་གར་བྲོ་
ཡི་མཆོད་པ་སོགས་དབྱིངས་བཞུགས་དཔའ་བོ་མཁའ་འགྲོ་དགྱེས་པའི་
ཐབས་མང་པོར་བརྩོན་ཚེ་དབང་ཆེན་གསུང་གི་བཀའ་བབ་སྦས་པའི་
རྣལ་འབྱོར་ཆེན་པོ་བླ་མ་བློ་གྲོས་ཀྱིས་ཁྱེད་ཀྱི་བསྒོ་སྐལ་དུ་གྱུར་བའི་་་་
མཁའ་འགྲོ་དགོངས་འདུས་ཀྱི་ཆོས་སྐོར་ཐུགས་ཀྱི་མཐིལ་ན་བཞུགས་་
པ་དེ་བསྟན་འགྲོའི་དཔལ་དུ་གཏན་ལ་ཕོབས་དང་འགྲོ་དོན་ཚེ། རྟེན་
འབྲེལ་གྱི་མཐུ་བཙན། དུས་ཀྱི་རུ་འཛིངས་ཞི། རྒོལ་བ་འཇོམས། སྐུ་ཚེ་་
དང་མཛད་པ་འཕྲིན་ལས་རྒྱས་པར་འགྱུར་ངེས་གསུངས་ཏེ་ཤོག་གུ་་་
སོགས་ཀྱི་མཐུན་རྐྱེན་སྦྱོར་བ་དང་། དངོས་གྲུབ་ཀྱི་རྫས་རྣམས་བདུད་་
རྩི་རུ་ཞི་བ་དང་གཏོར་མ་དང་སྲས་ཕུར་སོགས་དཀྱིལ་འཁོར་གྱི་ཡོ་་་་
བྱད་རྣམས་ལ་འོད་ཟེར་འབར་ཞིང་སྒྲུབ་རྟེན་མེ་ལོང་ཟིལ་བ་ཁྲོམ་ཁྲོམ་
དུ་བརྡ་ཡིག་རྣམ་པ་བརྒྱད་ཤར་བ་སོགས་ཀྱི་བཀྲ་ཤིས་པའི་རྟེན་འབྲེལ་
མ་བསྒྲིག་རང་འགྲིགས་སུ་བྱུང་། གཞན་ཡང་ཉམས་ཀྱི་སྣང་ངོར་སྐུ་ཡི་
མདུད་པ་རྡོ་རྗེ་ལྟར་བཅིངས་ཤིང་པདྨའི་ཐོད་གདེང་གིས་མཛེས་པ་་་་
ཤིང་ལོའི་སྨད་ཤམ་དང་པད་འཕྲེང་སྤྲས་པའི་ཞུང་ཞུང་གི་བུད་མེད་་་
མཆེད་ལྔས་མགྲིན་གཅིག་ཏུ་འདི་ལྟར་གསུངས། ཧེ་ཧེ༔ ཞུང་ཞུང་གནྡྷོ་
ལ་ནས་ཝི ཧེ་ཧེ་རུ་རུ་ཀ་ཀ་ཛོ༔ ན་མོ་ན་མ་གུ་ར་ཡ༔ དྷཱཀྐ་དྷཱཀྐི་གུ་ཧུ་
ཛྷཱ༔ ཕེ་ཕོ་ན་མོ་བྷ་ཏྲ་ཡ༔ ས་མ་ཡོ་གི་ཏི་ཐ་མོ༔ བྷི་མོ་ག་ཎི། ཙཀྲ་སྤྲོ༔
ཀོ་ང་ཙ་ན་མ་ར་ཐ༔ གྷ་གྷ་སུརྱའི་ཀའུར་ཟུངས༔ གནྡྷོ་ལ་ནས་སྤུ་ར༔
ཞེས་ཟེར་ནས་བསྐོར་བ་བྱས་ལ་མཁའ་དབྱིངས་སུ་ཡལ་ལོ༔ ཡང་མ་ལ་
- 174 --
- 175 -



ཡ་ནས་ཡིན་ཟེར་བའི་ཤ་ཟ་ཌཱཀྐིའི་ཞལ་ནས༔ ཧེ་ར༔ ཙིཏྟ་རིན་ཆེན་་་
འདྲ་བའི་གཏེར་ཁ་ཞིག སེང་གེའི་གདོང་འོད་རིན་ཆེན་ལུ་གུ་རྒྱུད།
སུརྱའི་དཔལ་ནོད་དམ་པ་མང་ཞིག་དགྱེས༔ ནགས་ཀློང་དུག་གི་ངད་
པ་བསྡུ་ནས་འགྲོ ང་ཚོ་མ་མོ་མཁའ་འགྲོའི་རེ་འདུན་སྐོང༔ དུས་ཀྱི་རུ་
འཛིངས་འཇོམས་པའི་ཐོ་ལུམ་ཡིན༔ ཞེས་སོགས་སྨྲ་མང་དོན་གཅིག་གླུ་
ཡིས་བསྐུལ་ཚེ་ཟབ་མོའི་ཆོས་གཏེར་མགོ་བརྩམས་ཙ་ན་བདེ་སྟོང་ཡེ་
ཤེས་བསྐྱེད་པའི་གྲོགས་མོ་ཕྱག་རྒྱ་རཏྣའི་མཚན་ཅན་གྱིས་ཙིཏྟ་རློན་པ་
ཞིག་ཕུལ་ཏེ་འདི་ཆོས་སྐྱོང་མཉེས་རྫས་ཡིན་གསུངས་པ་དང་། ཀུན་་་་
མཁྱེན་རྒྱལ་བའི་དབང་པོ་སེ་ར་ཡང་སྤྲུལ་རིན་པོ་ཆེས་མཁའ་འགྲོའི་བླ་
རྡོ་བྱུ་རུ་ཆེ་བརྗིད་ལྡན་པ་ཞིག་ཕུལ་བ་སོགས་ཀྱི་རྟེན་འབྲེལ་བཟང་་་་
པོས་མཚམས་སྦྱར་ཏེ་མཁའ་འགྲོ་འབུམ་གྱི་གསང་མཛོད་ལེགས་པར་་
བརྡ་ལས་བསྒྱུར་སྐབས་ཕྱི་ཡི་ནམ་མཁར་འཇའ་འོད་ཀྱི་གུར་ཁང་ཡུན་
རིང་དུ་ཤར། དྲི་བསུང་གི་སྤོས་ངད་ལྡང་། མཚན་མོར་བཤུད་གླུ་དང་་
ཐོད་རྔ། ཏིང་ཤག་དྲིལ་ཆུང་། གཡེར་འཕྲེང་། རྔ། དུང་། རྒྱུད་མངས། ཊ་
གླིང་སོགས་སྙན་པའི་རོལ་དབྱངས་མང་པོ་ལྡིར། ཡང་ཁ་རོ་ཏ་ནས་་་་
ཡིན་ཟེར་བའི་ཨ་ཙར་མི་གཉིས་ཀྱིས་སྨྲ་མི་ཤེས་པའི་བརྡ་ཚིག་མང་་་་་
པོས་བསྐུལ་བ་དང་། འཇིགས་རྔམ་ཚལ་ནས་ཡིན་པར་སྐད་པས་ལྕེ་་༌
སྤྱང་བཅུ་དྲུག་གིས་ཆོ་ཆོ་ཟུང་ཟུང་ལྡག་ལྡག་དུས་ལ་བབ་དམ་ཚིག་་་་
ཡིན་ཞེས་འདྲ་མིན་གྱི་བསྐུལ་བརྡ་མང་པོ་མཐོང་བ་དག་གཏེར་ཆེན་་་
རིན་པོ་ཆེ་དང་ཆོས་བདག་པདྨའི་མཚན་ཅན་ཐབས་གྲོགས་རནྡྲ་ས་ར་
- 176 -
གསུམ་གྱིས་ངོ་མཚར་བའི་གནས་སུ་མཐོང་། ཞག་བདུན་ཕྲག་ཙམ་་་་
འདས་རྗེས་བཀའ་སྲུང་བཙན་རྒོད་ཆེན་མོས་(པོས་)སྐུལ་མ་བྱུང་ཚེ་་་༌
གཟི་མདངས་དཔལ་བརྗིད་བཟོད་སྲན་དཀའ་བ་བྱུང་། ཡང་རེ་འགའ་
ཉམས་ཀྱི་སྣང་ཆར་དྲང་སྲོང་ཆེན་པོ་གནས་འཇོག་བྱ་བ་དང་། ཌཱཀྐི་་་་
དམར་མོ་སྐྲ་འཁྲོལ་མ་གཉིས་ཀྱིས་རོལ་བའི་གར་བསྒྱུར་ཞིང༔ གསུང་
གི་བདུད་རྩི་མང་ཞིག་གནང་མཐར༔ ཨེ་མ་ཧོ༔ སྐུ་རྒྱུད་ཉི་ཟླ་ཁ་སྦྱོར
གསུང་རྒྱུད་པདྨ་འབུམ་བརྩེགས། ཐུགས་རྒྱུད་ཟླ་གམ་ཀློང་དགུ །ཡོན།
ཏན་རྒྱུད་ནོར་བུ་སྤུངས་པ། ཕྲིན་ལས་རྒྱུད་མཁའ་འགྲོ་སྒྱུ་མ་རྣམས་་་
ཀྱིས་ཚོམ་བུ་འབུམ་འབུམ་བཅས་མཁའ་སྤྱོད་ལ་ཕེབས་འགྲོ༔ ཨ་ལ་ལ་
ཧོ༔ ཞེས་ཟེར་ནས་ཡལ་ལོ༔ ཡང་འོད་གསལ་ཉམས་ཀྱི་སྣང་ཆར་་་་་
གནུབས་སྟོན་གྲུབ་པའི་ཁྱུ་མཆོག་སྨུག་ནག་སྔགས་ཀྱི་ཆས་གོས་ཅན་་་་
གྱིས༔ ཨེ་མ་ཧོ༔ སྣང་སྲིད་ལྷ་དང་ལྷ་མོའི་དབྱིངས༔ འབྱུང་དང་་་་་་
འབྱུང་འགྱུར་ཡབ་ཡུམ་དལ༔ ཁམས་དྲུག་དྭངས་མ་སྔགས་ཀྱི་རྟེན
ལུས་གནས་ལུས་ལ་མ་སྐྱེས་པ༔ ཡེ་ཤེས་ནམ་མཁའི་གཟུགས་ཅན་འདི༔
ཐབས་ཤེས་ངེས་པའི་རྒྱུད་དོན་ཡིན༔ ལ་ལ་ན་དཱ་དྷུ་ཏིའི་ཁམས༔
འཁོར་ལོ་ལྔ་དང་ཁམས་ཀྱི་ཆོས༔ སྣང་དང་མི་སྣང་ཕྱེད་སྣང་བ༔ ཀུན་
རྫོབ་རྒྱུ་ཡི་སྦས་དོན་ཡིན༔ འབར་དང་འཛག་པ་ལས་བྱུང་བའི
དབབ་བསྐྱིལ་འདྲེན་དགྲམ་དམ་ཚིག་གིས༔ ཡས་དབབ་ཐབས་དང་་་་
མས་བརྟན་ནི༔ འདོད་ཆགས་ཆོས་ཀྱི་སྦས་དོན་ཡིན༔ སེམས་ལྔའི་་་་་
དྲངས་པའི་འོད་གསལ་ནི༔ བདེ་བ་ཆེན་པོའི་ཡེ་ཤེས་དེ༔ གཉུག་་་་་་
– 177 -



2
སེམས་ཤིན་ཏུ་ཕྲ་བའི་གསང༔ སྣང་བ་སེམས་ཀྱི་སྦས་དོན་ཡིན༔ ཆེས་
ཕྲའི་ཡེ་ཤེས་བུམ་སྐུའི་ཚལ༔ འོད་དང་ཡི་གེ་སྐུ་ཡི་ཚད མདོར་ན་་་་་
ནམ་མཁའི་མཐར་མཉམ་པ༔ སྟོང་ཉིད་རྟགས་ཀྱི་སྦས་དོན་ཞེས
ཐམས་ཅད་དག་དང་མཉམ་པ་རུ༔ མ་ལུས་ངོ་བོ་ཉིད་དུ་སྒྲུབས༔ ཞེས་
སོགས་རྒྱུད་ཀྱི་གསང་བ་བསྒྲགས་པ་དང༔ ཡང་མདོར་བསྟན་པ་ནི༔
ལུང་ཨ་ནུ་ཡོ་ག་མདོ་ལྟར་དུ་བཤད་པ༔ ལུང་གིས་འབྱེད༔ ཚིག་གིས་་
བཀྲོལ༔ ས་ལམ་གྱི་འགྲོས་བསྟན་པ་ཡིན༔ མདོ་རྒྱུད་ལྟར་དུ་བཤད་པ༔
ཐག་ལྟ་བས་བཅད༔ ལ་སྤྱོད་པས་དོར༔ མན་ངག་གི་རྒྱབ་སྐྱོར་བྱ་་་་
བའོ༔ མདོ་མན་ངག་ལྟར་དུ་བཤད་པ༔ ལུས་ལུང་གི་མདོ་ཆིངས༔
སྲོག་གཟུགས་སུ་སྒྲུབ་པ༔ མི་ཤིག་ཐིག་ལེར་གཞི་བཅའ་བ་ཡིན་་་་་
གསུངས༔ ཡང་འགགས་བསྡུ་བ་ལ༔ ཏི་ཀ་གསང་བའི་སྒྲོན་མེ་ལྔ་བརྒྱ་
ལྔ་བཅུ་རྩ་གཅིག་རྒྱུད་ཀྱི་སྐོར༔ ཡང་ཟབ་སྲོག་གི་ཀའུ་སྟོང་ཕྲག་བདུན་
ཅུ་རྩ་གཉིས་སྒྲུབ་པའི་སྐོར༔ ཟབ་པ་སྙིང་གི་མེ་ལོང་བཅུ་བརྒྱུད་བཞི་་
བཅུ་གཉིས་མན་ངག་གི་སྐོར༔ གནད་གསང་ནོར་བུའི་བང་མཛོད་་་་
བརྒྱ་དང་སུམ་ཅུ་དབང་གི་སྐོར༔ ཨུ་པ་དྷེ་ཤའི་གསང་གནད་བཅུ་་་་་
བདུན་ཉེར་ལྔ་ལུང་བྱང་གི་སྐོར་རྣམས་བཞུགས་པ་ཡིན་གསུངས༔
ཡང་བར་སྐབས་མཁའ་འགྲོ་སྔོན་མོ་རུས་པའི་རྒྱན་ཅན་ཞིག་གིས ཨེ་
མ༔ ནོར་བུ་རིན་ཆེན་རང་ལ་ཡོད་མོད་ཀྱི༔ དགོས་དགུ་གཞན་དུ་ཚོལ་
བ་འོས་མ་ཡིན༔ གསལ་བྱེད་མིག་དབང་རང་ལ་འཛོམ་ལགས་པས༔
མིག་འབྲས་འབད་པས་ཚོལ་བ་མ་ལགས་ཀྱི༔ ཤེས་རབ་སྒྲོན་མེ་ནང་་་
- 178 -
ནས་འབར་ལགས་ན༔ རྟོག་གེའི་བློ་ལ་བསྟུན་པ་མ་ལགས་ཀྱི༔ འབུམ་
ཕྲག་མཁའ་འགྲོའི་སྐུ་ལ་བཏུད་ལགས་པས༔ གདུལ་བྱ་འབད་པས་་་་་
སྒྲུབ་དགོས་མི་འདུག་གྱི༔ ཞི་བདེ་འོད་གསལ་ལྷན་སྐྱེས་རང་འབར་་་
བས༔ མཛེས་མོའི་བཞིན་ལ་ཞེན་གདུང་མི་འཚལ་གྱི༔ མི་འགྱུར་་་་་
དཔལ་གྱི་བེའུའི་རྒྱ་གྲོལ་བས ས་རྡོའི་གཏེར་ལ་སྲེད་པ་མི་འཚལ་གྱི
ཐུགས་འཕྲད་རྗེས་མེད་བློ་བདེའི་རྣལ་འབྱོར་བས༔ བྱ་བ་མ་གྲུབ་པ་ལ་
གང་མ་མཆིས༔ ཁ་ཅིག་རྒྱུད་ཀྱི་གླན་ཞིང་ཚིག་གིས་བཀྲོལ༔ གོ་བ་་་༌་་
འདམ་འབྱར་བསེ་རུ་སྟོང་པར་ལུས༔ སངས་རྒྱས་མ་མཐོང་སེམས་་་་
ཅན་སྙིང་པོ་འདྲ༔ སྦས་དོན་མ་རྟོགས་ས་འོག་གཏེར་དང་འདྲ༔ ཆོས་
སྐུ་མ་རྟོགས་དམུས་ལོང་ཀུན་སྤྱོད་འདྲ༔ མཉམ་ཉིད་མ་རྟོགས་བྱིས་་་
པའི་རྩེད་འཇོ་འདྲ༔ བདེ་སྟོང་མ་རྟོགས་རྒན་མོའི་ཞེན་གདུང་འདྲ༔
ཉན་ཐོས་བྱིས་པའི་ཁྲོད་ན་ཁྱོད་མི་གསལ༔ རྟོག་གེ་སྒྲོ་བཏགས་ཁྱུ་ལ་་
རྗེ་མི་མཛའ༔ རྨོངས་གླང་རོག་པོའི་ཁྲོད་དུ་དོན་མི་མཐོང༔ ངོ་མཚར་
ཅན་ཁྱོད་བདག་གཞན་ཐུགས་རྗེས་ཟུངས༔ སྦས་དོན་བཀྲོལ་བ་གདུལ་
བྱའི་གསོས་སུ་ཚེ༔ བདེ་སྟོང་མཎྜལ་སྐུ་དྲིན་བཟོ་ཕྱིར་འབུལ༔ ཞེས་་་་་
ཟེར་ལ་ཕྱག་བྱས་ནས་ཡལ་ལོ༔ བར་སྐབས་བདུད་རྒྱལ་ཐོད་པའི་་་་་
འཕྲེང་བ་ཅན་བྱུང་ནས་མཚོ་སྔོན་པོ་ལ་ཁ་ཞག་ཕབ༔ བཻ་ཌཱུརྱའི་ཚོན་
ཁ་བསྒྱུར༔ ཧ་ལའི་མེ་ཏོག་གི་འདབ་འབྲས་གཏོར་བྱེད་མཁའ་འགྲོ་་་་
འབུམ་གྱི་གསང་སྲོག་བཅུད་དུ་དྲིལ་བ༔ ལྔ་བརྒྱའི་སྙིགས་མ་སྐྱོབས་
པའི་མན་ངག་གནད་ལ་དབབ་པ་ངོ་འཚར་ཆེ་ཞིང་ཤིན་ཏུ་ཡ་མཚན་
- 179 -



པའི་གནས་སུ་མངོན་ཟེར་ནས་ཡལ༔ བར་སྐབས་སུ་སྨུག་ནག་གཡུ་ཡི་
རལ་གཅིག་མ་བྱུང་ལ༔ ཨེ་མ༔ སྔོན་ཨོ་རྒྱན་དྷ་མ་ཐ་ལ་ནས༔ རྗེ་ཁྲག་
འཐུང་ནག་པོས་གཏད་རྒྱ་མཛད༔ མགོན་གཏེར་བརྒྱས་དབང་བསྐུར་
བྱིན་རླབས་པས༔ ཁོང་གཏེར་བཞེད་སྙིང་པོ་ཡ་མཚན་རྨད༔ དབང་་་་
ཆེན་པོ་སྤྲེལ་ལོ་སྤྲེལ་ཟླར་བསྐུལ༔ ས་འཛིན་མ་གསེར་གྱི་རྡོ་རྗེས་བསྟོད
དངུལ་བུམ་པ་བཅུད་ཀྱིས་བཀང་བས་གསོ༔ དབང་ཟེར་སྟོང་དང་་་་
བའི་ལྕགས་ཀྱུས་བསྐུལ༔ ལྷ་ཆེན་པོའི་རུ་མཚོན་ཕྱིར་ལ་འབོད༔ ཁོང་
སྨོན་ལམ་འཕྲོ་འཛོམས་དམ་པས་བསྙེན༔ གྲོགས་ལས་འཕྲོ་འཛོམས་་་
ནས་ལྡེའུ་མིག་བྱས༔ རྟགས་རྟེན་འབྲེལ་དུས་ཚིགས་བདུན་གྱིས་་་་་
བསྐུལ༔ མ་མཁའ་འགྲོའི་གསང་མཛོད་སྒོ་འཕར་ཕྱེས༔ མཚམས་རེ་་་
འགའ་ཆོད་ལ་ཉེས་འགལ་རེ༔ དགྲ་ནག་པོའི་འུར་མགོ་ཁྱི་ཡི་གཤོགས༔
གླང་དམར་པོ་རྭ་བརྡར་ཁྲ་ལ་ལ༔ སྟག་ཁྲ་མོའི་རྩལ་ཆེན་བསྐྱོད་ནས་་
ཐལ༔ རྗེ་མི་འགྱུར་གསེར་གྱི་ཕ་བོང་ལ༔ མདངས་འོད་གསལ་རྨ་བྱའི་
བསིལ་ཁང་ཕུབ༔ གྲུལ་མཛེས་པ་ནོར་བུའི་མགུལ་འཕྲེང་ལ༔ དཔལ་་་
གནམ་ལྕགས་གཟེར་བུའི་རྒྱ་ཡིས་གདབ༔ ཕྱོགས་རྨ་བྱའི་རྩལ་ཕྱུང་་་་་
ཕེབས་པ་ན༔ འཛུམ་རིན་ཆེན་གཡུ་ཡི་བུམ་བཅུད་བགོ༔ ཐབས་འདི་
ནི་གནད་བརྒྱའི་འགག་མདོ་ཡིན༔ ཁྱོད་དགོངས་རྒྱུད་ལུས་ལ་སྟོབས་་་
རྩལ་རྫོགས༔ མ་མཁའ་འགྲོའི་བརྡའ་བརྒྱུད་ནུ་ཞོས་བརྒྱག བུ་དམ་་
གཙང་སྙན་བརྒྱུད་སྙིང་ཏིག་བཀྲམས ཁོང་འབྲེལ་བ་ཐོབ་ཚད་མཁའ་
སྤྱོད་འགྲོ ཞིང་དྷུ་མ་ཐ་ལར་ངོ་མཚར་རྨད༔ དབང་སྤྲེལ་ལོ་སྤྲེལ་ཟླའི་
- 180 -
ཚེས་བཅུ་ནས༔ དུས་བདུན་ལ་མཁའ་འགྲོའི་གླུ་ཡིས་བསྐུལ༔ རྟགས་་་
རྟེན་འབྲེལ་དགེ་བའི་ཕྲིན་ལས་སུ༔ ཞིང་འདི་རུ་མཁའ་འགྲོ་དགོངས་
འདུས་ཕེབས༔ ད་དབྱིངས་ཀྱི་རྗེ་མོའི་ཐུགས་བཞེད་འགྲུབ༔ ལས་་་་་
མཛད་པ་འཕྲིན་ལས་རྒྱ་ཆེར་སྤེལ༔ ཨ་ལ་ལ་ས་མ་ཡཱ་ཞེས་ཟེར་ནས་་་
ཡལ་ལོ༔ ཚུལ་དེ་ལྟར་མཁའ་འགྲོ་དགོངས་འདུས་ཀྱི་ཆོས་སྐོར་རྣམས་
ཇི་བཞིན་གཏན་ལ་ཕབ་རྒྱུ་བྱུང་ན་པོད་དྲུག་ཅུ་དང་། འབྲིང་ཙམ་ལ་་
པོད་ཉེར་ལྔ་ཇི་ལྟར་བསྡུ་ནའང་པོད་བཅུ་གསུམ་ཙམ་བཞུགས་ཀྱང་་་་
ཡུལ་དུས་ཀྱི་དབང་གིས་རྟེན་འབྲེལ་འཕྲོ་ཅན་བྱས་ཏེ་ཟླ་གམ་ཀློང་དགུ་
མཚམས་ལུགས་ཙམ་གཏན་ལ་ཕབ་སྟེ། རི་ཁྲོད་མཁའ་འགྲོའི་འདུ་གླིང་
དུ་ཀ༔ཐོག་ཕྱག་ཚ་རིན་པོ་ཆེ་ངེས་དོན་པདྨ་འཕྲིན་ལས་དང༌། སེ་ར་་་
ཡང་སྤྲུལ་རིན་པོ་ཆེ་ཚུལ་ཁྲིམས་རྒྱ་མཚོ། དབོན་པོ་པདྨ་ཆོས་འཕེལ་རྒྱ་
མཚོ། གྲུབ་ཆེན་གླིང་སྤྲུལ་རིག་འཛིན་འཇའ་ལུས་རྡོ་རྗེ། ཡག་ཤུལ་་་་་
མཁན་པོ་བློ་གྲོས། གླུ་རུ་བླ་མ་པདྨ། ཨ་ཕང་སྤྲུལ་སྐུ་འགྱུར་མེད་རྒྱ་མཚོ་
སོགས་ཆོས་བདག་དཔའ་བོ་བདུན་དང༌། རིགས་སྲས་ཤེས་རབ་་་་་
ཐོགས་མེད། པདྨ་འོད་གསལ་སྙིང་པོ། པདྨ་ཐེག་མཆོག་བསྟན་པའི་་་་
རྒྱལ་མཚན། ཐུབ་དགའ་བཅས་དང་གཞན་ཡང་མཁའ་འགྲོ་ཏཱ་རེ་ལྷ་མོ།
ལྷ་ལྕམ་ཆོས་ཀྱི་སྒྲོལ་མ། གྲོགས་རཏྣ་ས་ར་སོགས་དཔའ་མོ་རྣམས་དང་། །
རྡོ་བླ་ཀུན་བཟང་། ཨ་སྐྱབས་དབོན་པོ་བྱམས་ཆོས། བླ་མ་རིག་འཛིན་ཉི་
མ། རྡོ་གྲུབ་རིག་འཛིན་བསྟན་པའི་ཉི་མ། མཁན་ཆེན་དཀོན་མཆོག་བློ་
གྲོས། རྒྱའུ་གདོང་དབོན་པོ་ཤེས་རབ་མེ་འབར་སོགས་ཆོས་བདག་་་་་་
- 181 -



དཔའ་བོ་བདུན་དང་བཀའ་བབ་ཉེར་ལྔ། ལས་ལྡན་གྱི་སློབ་མ་བརྒྱ་་་་
ཕྲག་ཉེར་ལྔ། སྐལ་ལྡན་གྱི་གདུལ་བྱ་སུམ་སྟོང་སོགས་རིག་འཛིན་གྱི་སྡེ་
ནམ་མཁའི་སྐར་ཚོགས་ལྟ་བུ་ལ་སྨིན་གྲོལ་ཆོས་ཀྱི་འཁོར་ལོ་བར་མེད་་
དུ་བསྐོར། རྗེ་འདི་ཉིད་ཀྱི་ཟབ་གཏེར་གསུང་འབུམ་གྱི་སྐོར་ལ་ཟབ་་་་
གསང་རྡོ་རྗེའི་སྙིང་པོའི་ཆོས་སྡེ། དམ་ཆོས་གྲོལ་བའི་ཐིག་ལེ། དག་སྣང་
སྒྱུ་འཕྲུལ་རོལ་བ། སྙན་རྒྱུད་སྐོར་གསུམ། ཟབ་གསང་མཁའ་འགྲོའི་སྙིང་
ཐིག དམ་ཆོས་ཐུགས་གཏེར་འདུས་པ། དག་སྣང་ཡེ་ཤེས་དྲྭ་བ། བཀའ་
རྒྱ་གནད་ཀྱི་ལྡེའུ་མིག ཟབ་ལམ་གསང་བ་སྙིང་ཁྲག དག་སྣང་ཡེ་ཤེས་
རོལ་བ། ཟབ་གསང་མཁའ་འགྲོའི་ཐུགས་ཐིག མཁའ་འགྲོ་འབུམ་གྱི་་་
གསང་མཛོད་སོགས་གསུང་འབུམ་པོད་དྲུག་ཅུ་ལྷག་བཞུགས་པ་ཐམས་
ཅད་མདོར་བསྡུ་ན་ས་གཏེར་དང་འབྲེལ་བའི་ཡང་གཏེར། དག་སྣང་་་
དང་འབྲེལ་བའི་སྙན་རྒྱུད། དགོངས་གཏེར་དང་འབྲེལ་བའི་རྗེས་དྲན་
ཏེ་ཆུ་བོ་དྲུག་དང་། རྒྱལ་བའི་བཀའ་སྲོལ་སློང་བའི་བབ་སོ་དང་བདུན་
ལྡན་པ་ནི་གཏེར་ཆེན་གྱི་རྒྱལ་པོ་དམ་པའི་ཁྱད་ཆོས་ཡིན་པས་དེར་མ་
འདུས་པ་མེད། དེ་ནས་བོད་རབ་བྱུང་བཅུ་དྲུག་པ་རྣམ་འཕྱང་ཞེས་པ་
ས་ཕོ་ཁྱི་ཡི་ལོའི་ཟླ་བཅུ་པའི་ཚེས་བཅུར་དུས་ཀྱི་རྒུད་པ་སྣ་ཚོགས་སེལ་
བའི་ཆེད་དུ་ཞལ་གདེང་ལྗགས་འདྲིལ་སྤྱན་གྱིས་ལྟ་སྟངས་སོགས་དྲག་
པོ་མངོན་སྤྱོད་ཀྱི་སྐུར་བཞེངས་ཏེ་གཟུགས་སྐུའི་དཀྱིལ་འཁོར་ཆོས་་་་
དབྱིངས་སུ་བསྡུས་ནས་གཞི་དབྱིངས་པདྨ་འོད་དུ་སངས་རྒྱས་པའི་་་་
ཚུལ་བསྟན་ཚེ་ཁམས་གསུམ་ཆོས་ཀྱི་རྒྱལ་པོ་སེ་ར་ཡང་སྤྲུལ་རིན་པོ་ཆེ་
- 182 -
རིག་འཛིན་གསང་སྔགས་གླིང་བས་ཐུགས་དམ་གསལ་འདེབས་ཞུས་་་
པའི་དེ་མ་ཐག་ཏུ་ཐུགས་ཀྱི་དགོངས་པ་སྤྲུལ་སྐུ་རིན་པོ་ཆེ་འདི་ཉིད་ལ་
འཕོས་པར་གྲགས། གཞན་ཡང་མདོ་ལས། ད་ལྟར་བཞུགས་པའི་སངས་
རྒྱས་དང་། མྱ་ངན་འདས་པའི་སྐུ་གདུང་ལ། །སེམས་ནི་མཉམ་པར་་་་
དག་པ་ཡིས། །བསོད་ནམས་ལ་ནི་ཁྱད་པར་མེད། །ཞེས་གསུངས་པ་་་་
ལྟར་སྐུ་གདུང་ཁྲུས་གསོལ་དང་ནབས་བཟའ་སོགས་གསོལ་ཏེ་རྡོ་རྗེ་་་་
འཆང་གི་རྒྱ་ཉམས་མེད་དུ་བཅིངས་ནས་རིན་པོ་ཆེའི་ཁྲི་ལ་བཞུགས་སུ་
གསོལ། ཞག་བདུན་ཕྲག་གཉིས་ལ་རྒྱུད་སྡེ་དང་མཐུན་པའི་མཆོད་པའི་
སྤྲིན་རབ་འབྱམས་རྒྱས་སྤྲོས་སུ་ཕུལ། སྐལ་བ་བཟང་པོའི་གདུལ་བྱ་ཕྱེ་་
མའི་གྲངས་དང་མཉམ་པར་མཇལ་ཁ་གནང་། དམ་རྫས་དང་གདུང་་་
ཁྲུས། ནབས་བཟའ་སོགས་དད་རྟེན་དུ་གནང་སྦྱིན་བསྩལ་ཏེ་བླངས་་་་་
དོར་ཁས་ལེན་བྱེད་མཁན་གྲངས་ལས་འདས་པ་ཞིག་བྱུང་བས་འདི་་་་
གཅིག་པུས་ཀྱང་འཚང་བ་བྱུང་། ནང་དུ་འོད་གསལ་ཟིན་པའི་རྟགས་
སུ་ཞག་བདུན་ཕྲག་གཉིས་ཀྱི་རིང་དུ་བཞག་ཀྱང་སྐུ་གདུང་གི་བཀྲག་་་
མདངས་མ་ཡལ་བ་དང་། དགོངས་པ་ཆོས་ཉིད་དུ་གྲོལ་བས་དགུན་གྱི་
གྲང་ལྷགས་ཡང་རང་སར་ཞི་ཞིང་དྲོད་རྒྱས་ཏེ་མེ་ཏོག་སྣ་ཚོགས་གསར་
དུ་བཞད་པ་སོགས་ངོ་མཚར་བའི་རྟགས་མང་པོ་བྱུང་། དེ་ནས་སྐུ་་་་་
གདུང་རིན་པོ་ཆེ་ལས་བཞིའི་སྦྱིན་བསྲེག་ལ་བརྟེན་ནས་ཞུགས་འབུལ་
མཛད་སྐབས་རབ་དཀར་ཁ་བའི་འདབ་མ་མེ་ཏོག་གྱི་དབྱིབས་ལྟར་་་་
བབ་པ་དང༌། འཇའ་འོད་ཀྱི་གུར་ཁང་ཕུབ། དྲི་བཟང་གི་ན་བུན་་་་་
- 183 -



འཐུལ་བ་སོགས་ནི་སྐུ་གདུང་འབར་བའི་རྒྱུད་ལས། འོད་ལ་རྣམ་པ་་་་
གསུམ་ཡིན་ཏེ། །མུ་ཁྱུད་འཁོར་ཡུག་བཅས་པ་ནི། །གང་གི་བཤུལ་ལས་་
བྱུང་བ་ན། །འདི་ནི་བར་དོ་དང་པོ་ལ། །ངེས་པ་ཡིས་ནི་འབྲས་བུ་ཐོབ། །
གལ་ཏེ་གྱེན་དུ་འགྲེང་བ་ན། །འདི་ནི་བར་དོ་མི་སྣང་བར། ། སྐད་ཅིག་་
ལས་ནི་སངས་རྒྱས་སོ། །འོད་ནི་རྩིབ་ལས་སྣང་གྱུར་ན། །འདི་ནི་བར་དོ་
ཐ་མ་ལ། །མངོན་པར་བྱང་ཆུབ་ཉིད་རྙེད་དོ། །ཞེས་སོགས་གསུངས་པ་
ལྟར་མངོན་པར་རྫོགས་སངས་རྒྱས་པའི་རྟགས་རྣམས་མ་ཚང་བ་མེད་
པར་བྱུང་ངོ༌། །གཞན་ཡང་སྐུ་གསུམ་ལྷུན་གྱིས་གྲུབ་པའམ་འགྲོ་དོན་་་་
རྒྱུན་མི་ཆད་པའི་རྟགས་སུ་ཐུགས་ལྗགས་སྤྱན་གསུམ་གདུང་ཁང་ལས་
འཕགས་ཏེ་སྐལ་ལྡན་གྱི་སློབ་མ་བྱ་བཏང་རྣལ་འབྱོར་ཆེན་པོ་བླ་མ་བློ་
ཏིས་ཀྱི་པང་དུ་བབ་པ་དང་། གདུང་དང་རིང་བསྲེལ་མང་དུ་བྱུང་བ་མ་
ཟད་རིག་གནས་གསར་བརྗེའི་སྐབས་ཁོང་གི་སྐུ་གདུང་མཆོད་རྟེན་་་་
ཞིག་རལ་དུ་གྱུར་ཅིང་རྡོ་ཕུང་ཞིག་ལས་མ་ལྷག་པར་མི་ལོ་བཅུ་ཕྲག་་་་
གསུམ་ཙམ་སོང་ཡང་སླར་གསོ་བྱེད་སྐབས་ས་རྡོ་རྣམས་སློག་ཚེ་དྲི་་་༌
བཟང་གི་ན་བུན་འཐུལ་བ་དང་རིང་བསྲེལ་མང་དུ་རྙེད་པ་སོགས་སྐུ་་
གདུང་འབར་བའི་རྒྱུད་ལས། རིགས་ལྡན་མྱ་ངན་འདས་པ་ལ། །དེ་ཡི་་
ལྷག་མའི་ཟག་བཅས་ཀྱི། །ཕུང་པོ་རྗེས་ཤུལ་བསྲེག་སྦྱངས་བས། །སངས་
རྒྱས་ཀུན་གྱི་གདུང་ཡང་འབྱུང་། སངས་རྒྱས་རིགས་ཀྱི་ཁྱད་པར་ལས། །
གདུང་གི་རིགས་ནི་ལྔ་ལྔ་འབྱུང་། ཤ་རཱི་རམ་ནི་བདེ་གཤེགས་གདུང་། །
དེ་བཞིན་བ་རཱི་རམ་ཞེས་ནི། །རྡོ་རྗེའི་རིགས་ཀྱི་གདུང་ཡང་ཡིན། །ཆུ་རི་
རམ་ནི་རིན་པོ་ཆེ། །བསེ་རི་རམ་ནི་པདྨའོ། །དེ་བཞིན་ཉ་རཱི་རམ་ཞེས་བྱ། །
ལས་ཀྱི་རིགས་ཀྱི་གདུང་ཡིན་ནོ། །ཞེས་གསུངས་པ་དང་མཐུན་པའི་་་་
རྟགས་རྣམས་མངོན་སུམ་དབང་པོའི་སྤྱོད་ཡུལ་དུ་གྱུར་བ་སོགས་གཞི་
དབྱིངས་པདྨ་འོད་ཀྱི་ཕོ་བྲང་དུ་སངས་རྒྱས་པའི་མཛད་པ་མང་དུ་་་་་
མཆིས་པ་རྣམས་ཀུན་ལ་མཐུན་སྣང་དུ་གྲུབ་པར་བྱུང་བའོ། །སླར་སྨྲས་
པ། མགོན་ཁྱོད་དག་དང་མ་དག་གི། །ཞིང་ཀུན་སྤྲུལ་པའི་རོལ་གར་གྱིས།།
བསྟན་འགྲོར་སྨན་པའི་མཛད་བཟང་ཀུན། །བརྗོད་ལ་རྡོ་རྗེའི་ལྗགས་་་
ཏིག་ན། །སྐྱེས་སྦྱང་ཡོན་གྱིས་ཆེས་དབུལ་ཞིང་། །ཆོས་སྲིད་ལུགས་གཉིས་
གཏན་དབེན་པའི། །ཉམ་ཆུང་ས་མདོའི་སྤྲང་བན་ངས། །བརྗོད་འདི་་་
རང་གཞན་ཁྲེལ་བའི་རྒྱུ། །ཁྱད་པར་ལྔ་ཕྲག་སྙིགས་མའི་དུས། །ལེགས་་་
ཉེས་གཏམ་གྱི་སྒྲོ་འདོགས་ཀྱིས། །ཆོས་མིན་ཕྲག་དོག་འབྱུང་བ་ལ། །
དོགས་ནས་བཏང་སྙོམས་བརྟུལ་ཞུགས་བསྐྱངས། །འོན་ཀྱང་ཟབ་་་་
གཏེར་རྒྱ་མཚོ་ཡི། །ཆོས་སྦྱིན་ཟད་པ་མེད་པའི་གཏེར། །བཀའ་དྲིན་་་
འཁོར་མེད་བླ་མ་ཡི། །བཀའ་བཙན་སྤྱི་བོར་སོན་པ་དང༌། །ཁྱད་པར་་་་
སྙིགས་མའི་ངན་སྤྱོད་ཀྱིས། །སྐྱེ་དགུ་ལོག་ལམ་བསྒྱུར་དུས་འདིར། །སྔོན་
བྱོན་གོང་མའི་རྣམ་ཐར་གྱི། །རྗེས་འབྲང་ཕྱིར་ན་སྐྱེས་འདི་བསྟབས། །
འདི་བྲིས་བསོད་ནམས་ཕུང་པོ་ཡིས། །འཇིག་རྟེན་ཁམས་ཀྱི་སྐྱེ་བོ་ཀུན།།
དྲང་བདེན་ལམ་གྱིས་རྟག་འཚོ་ཞིང་། །ཞི་བདེའི་དཔལ་ལ་རོལ་བར་་་་་
ཤོག །བདག་ཀྱང་དེང་ནས་ཚེ་རབས་ཀུན། །དཔལ་ལྡན་བླ་མས་རྗེས་་་་
བཟུང་སྟེ། །དོན་གཉིས་མཛད་པ་མཐར་ཕྱིན་པའི། །མཐུན་གྱུར་སྲས་་་་
2]
- 184 -
- 185 -



བཅས་རྒྱལ་བས་མཛོད།།
ཞེས་རྫོང་གཏེར་རིག་འཛིན་ཆེན་པོ་ཀུན་བཟང་ཉི་མའི་རྣམ་ཐར་
མདོར་བསྡུས་དངོས་གྲུབ་སྙེ་མ་ཞེས་བྱ་བ་འདི་རྗེ་གང་གི་རིགས་སྲས་་
སྐྱབས་རྗེ་མཆོག་སྤྲུལ་རིན་པོ་ཆེ་པདྨ་ཐེག་མཆོག་བསྟན་པའི་རྒྱལ་་་་་
མཚན་གྱིས་སྤར་ཡོན་བཅས་བཀའ་མངག་བཞིན་ཤར་རྒྱལ་བ་དུང་་་་་
དཀར་དགོན་གསང་སྔགས་སྨིན་གྲོལ་གླིང་གི་གྲྭ་འབངས་ཡོངས་ཀྱི་ཐ་
ཤལ་བ(དགུང་ལོ)པདྨ་འོད་གསལ་མཐའ་ཡས་སམ་ཤཀྱའི་དགེ་སློང་་་
ཐུབ་བསྟན་གྲགས་པས་རབ་རྒྱུན་ས་ཡོས་ལོའི་ཟླ་བརྒྱད་པའི་ཚེས་བཅུ་
བཟང་པོར་མཇུག་ཡོངས་སུ་རྫོགས་པར་བྲིས་པ་མངྒ་ལཾ།
༄༅། །ལྷག་པའི་ལྷ་ཡི་གསང་གསུམ་གྱི་ཡོན་ཏན་བརྗོད་པ་ཀ་ལ་་
པིང་གའི་གླུ་དབྱངས། རྒྱལ་རྣམས་བརྩེ་ཆེན་སྒྱུ་འཕྲུལ་གར། །ཕྱག་ན་་་
པདྨོའི་ཚེམ་འཕྲེང་ལས། །ཡིད་འཕྲོག་མཛེས་སྐུ་ཆུ་ཤེལ་དབང་། །ངག་་
དབང་དབྱངས་ཅན་ལྷ་མོར་འདུད། །ཨེ་མ་སྲས་བཅས་རྒྱལ་བའི་ཡུམ། །
མཚོ་བྱུང་ལྷག་པའི་ལྷ་མོ་ཁྱེད། །བརྒྱད་ལྡན་ཆུ་མཚོའི་འགྲམ་བཞུགས་པ།།
སྙིང་རྗེའི་ཆུ་གཏེར་ལས་འཁྲུངས་བརྡ། །མཚོ་སྐྱེས་པདྨའི་ལྟེ་བར་་་་་་
བཞུགས། །འཁོར་བའི་སྐྱོན་གྱིས་མ་གོས་བརྡ། །མཛེས་སྡུག་འདབ་བརྒྱ་
ཀུན་ནས་བཞད། །ཕྱོགས་མེད་ཤེས་རབ་འབར་བའི་བརྡ། །ཉ་གང་ཟླ་་
བའི་གདན་མཛེས་པ། །གཞན་ཕན་སྙིང་རྗེས་ཕྱུག་པའི་བརྡ། །རྨོངས་་་་
པའི་དྲི་མ་རིང་སྤངས་པ། །ཤེས་བྱའི་སྒྲིབ་པ་དྲུང་འབྱིན་བརྡ། །མཚན་་་
དཔེའི་གཟུགས་སྐུ་དཀར་ཞིང་མཛེས། །ཉོན་མོངས་སྒྲིབ་པ་དག་པའི་་་
བརྡ། །བརྒྱད་གཉིས་ལང་ཚོའི་དཔལ་མཛེས་པ། །ཤེས་རབ་རང་བཞིན་
མཚོན་པའི་བརྡ། །བདེ་དགའི་ལོངས་སྤྱོད་ནུ་འབུར་རྒྱས། །སྲིད་ཞིའི་ས་
སྐྱེད་ཡུམ་མཚོན་པའི་བརྡ། །མཛེས་སྡུག་སྒེག་གཟུགས་འཛུམ་པའི་༌་་༌་
ཉམས། །འགྲོ་ལ་རྗེས་སུ་ཆགས་པའི་བརྡ། །སྐུ་སྟོད་དར་དཀར་ལྷབ་ལྷུབ་
མཛེས། །དངོས་པོ་ཆོས་ཉིད་སྟོན་པའི་བརྡ། །འོད་ལྔའི་མདངས་ཀྱི་སྨད་
ཤམས་གསོལ། །བརྗོད་མེད་ཤེར་ཕྱིན་མཐོང་བའི་བརྡ། །སྐུ་ལ་རིན་ཆེན་
རྒྱན་ཆ་གསོལ། །སྦྱིན་སོགས་ཕ་རོལ་ཕྱིན་དྲུག་བརྡ། །གནག་སྣུམ་རལ་་་
བས་སྟོད་ཁེབས་པ། །གཉིས་འཛིན་འཆིང་བ་གྲོལ་བའི་བརྡ། །པདྨ་་་་་
ས 186 -
- 187 -



སྤྱི་ཁྱབ་བཀོད་འདོམས་པ། པདྨ་ཐེག་མཆོག་རྒྱལ་མཚན།
རྩོམ་སྒྲིག་འགན་ཁུར་བ། བཀྲ་ཤིས།
མདུན་ཤོག་མཛེས་རིས་པ། ཀརྨ་དང་ཡོངས་འདུས།
དཀར་པོའི་ཐོད་ཆིང་བཅིངས། །སྲིད་གསུམ་མཛེས་པའི་རྒྱན་གྱུར་བརྡ།།
སྤྱི་གཙུག་ཟླ་བའི་དཀྱིལ་འཁོར་ནི། །རྨོངས་པའི་ཚ་གདུང་སེལ་བའི་བརྡ།
ཡིད་འཕྲོག་དྲི་ཟའི་རྒྱུད་མངས་སྦེངས། སྟོང་དང་རྟེན་འབྱུང་སྟོན་པའི་
བརྡ། །མ་ལུས་རྒྱལ་བའི་ཡེ་ཤེས་གར། །ངག་དབང་དབྱངས་ཅན་ལྷ་མོར་
འདུད། །དྲི་བྲལ་མཚན་དཔེའི་དཀྱིལ་འཁོར་ལ། །སྙན་འཇེབས་ཡིན་་་་་
ལག་དྲུག་ཅུའི་གསུང་། །མཁྱེན་རབ་འོད་སྣང་འབུམ་བརྡལ་བའི། །ལྷག་
པའི་ལྷ་མོས་རྗེས་བཟུངས་ཤོག སྐྱེ་མེད་ཆོས་སྐུའི་ཕོ་བྲང་ནས། །
འགགས་མེད་ཡེ་ཤེས་སྒྱུ་མའི་འཕྲུལ། །གྲངས་མེད་སྤྲུལ་པའི་རོལ་གར་་
ཅན། །ངག་དབང་ལྷ་མོས་རྗེས་བཟུངས་ཤོག། དེ་ལྟར་ལྷ་མོའི་གསང་་་
གསུམ་གྱི། །ཆེ་བའི་ཡོན་ཏན་འབུམ་དཀྲོལ་བའི། །སྙན་འགྱུར་ཀ་ལ་པིང་
གའི་དབྱངས། །ལྷ་མོ་དགྱེས་པ་སྐོང་ཕྱིར་བླངས། །དགེ་འདིས་སྐྱེ་དང་
ཚེ་རབས་ཀུན། །རྒྱལ་བའི་གསུང་རབ་རྒྱ་མཚོ་ལ། །འཆད་རྩོད་རྩོམ་པའི་
མཐུ་ཐོབ་ནས། །བསྟན་འགྲོའི་དོན་ཆེན་སྒྲུབ་ནུས་ཤོག །
གཏེར་ཆེན་བདུད་འཇོམས་རྡོ་རྗེ་ཡབ་སྲས་ཀྱི་རྣམ་ཐར།
པདྨ་འོད་གསལ་གྱིས་བསྡུ་བསྒྲིགས་མཛད།
སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན།
སི་ཁྲོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བརྒྱུད་བཀྲམ་བྱས།
ལྷོ་ནུབ་ལྕགས་བཞུ་ས་གཤིས་པར་འདེབས་བཟོ་གྲྭས་དཔར།
སམ་བྷོ་ཊའི་པར་སྒྲིག་ལྟེ་གནས་ནས་བསྒྲིགས།
ཞེས་པའང་པདྨ་འོད་གསལ་མཐའ་ཡས་ཀྱིས་བྲིས་པ་མངྒ་ལཾ། །
དཔེ་རྟགས; ISBN7-5409-2324 -5/k 182
དཔེ་རིན་སྒོར: 9.00
- 188 -



图书在版编目(CIP)数据
德京多吉佛子传:藏文/德京多吉,白玛威色搭易著,
成都:四川民族出版社,2000.6
ISBN 7- 5409 - 2324-5
I.後.. 1.0德... 白....德京多吉 - 传记-
藏语T,B949.92
中国版本图书馆CIP数据核字(2000)第29858号
总策划:塔
责任编辑: 扎
封面设计:嘎尔玛泽朗
德京多吉佛子传
德京多吉白玛成色塔易
四川民族出版社发行(成都盐道街三号)
四川省新华书店经销
西南冶金地质印刷厂印刷
开本787mm x 1092mm 132 印张6.25 插页3
2000年6月一版 2000年6月第一次印刷
字数 10千 印数1-3000
ISBN7-5409 -23245/k.182
定价:9.00元



རྩོམ་པ་པོའི་ངོ་སྤྲོད་མདོར་བསྡུས། །
ཀཚོག་སྤྲུལ་པདྨ་ཐེག་མཆོག་རྒྱལ་མཚན་གྱི་ཡབ་མེས་ཀྱི་བྱུང་བ་མདོ་ཙམ་ཞུརྗོད་མ་
E།ནགང་གིn atuའི་རྣམ་ཐར་འདིའི ཙམ་wok། ཤར་ཆུས་གདུང་ནི་ཀན།
དགོན་པའི་མཁན་པོ་མཁས་དབང་མEའོད་གསལ་ས ཐའ ས་ ཡིན་ལ། ཁོང་ནི་བོད་རབ་
ཏུང་བས་དུག་མའི་དེ་ནEN( ༡༩ ༥༧)ལོར་སྐུ་ཁང ས། དགུང་ལོ་བརྒྱུད་ནས ཀློག་
dpa+41:འགོ་1:ཙམ་ནས་བཟུང་དམ་ཆོས་ཀྱིས་ཐུགས་བསྐྲུན་ནས་ཤེས་ཡོན་ཀུན །
རིམ་བཞིན་ལབ་པའིམས***ཐོས། དེ་ནས་ཨེ་ཟur ptikན་པོ་ཚེ་ཚུathwat
ཉིད་ཀྱིས་ཁོང གི་སྐྱེ་ཕྱིར་སྔ་མ༧ Mཀ་བརྣབ་ཚུ་ལུང་བསྟན་། ཟས་རྣགཆ་པ་ཆེན།
པའི་4འ་གཏེར་ཛས་#། ཉི་ངོ ད གཏད་རྒྱུ་དང་བཅས རྣ་ནས་མཚན་ཚོn
འཛིན ཞེས་གསོལ་ནཨཆོ=བདག་དུ མ༌ བ གསོལ། དགུང་ལོའི ་ག 1arས་མཁན་དཀོན་
མཆོག ཀི་ཀྱིས་ས་ན''ཏུ་གྱུང་ནས་ཆོས་འདུལ་ལྷའི་ལས་རིམ། ས་སྟོད་ཡིན །
མཛད། དེ་ནས་མདོ་ ཁམས་བྷི་ཨིབ་སློབ་གྲྭར་ཞུགས་ནས་འཇམ་མགོན་སྨྲ་བའི་ཉི་མ་མཆོག །
ལ་གསྨན་དཀར་མོ་ན་མ་མི་དད། མཁན་ཆེན་མོ ནa ལྷུན་འགྲུན་ སོགms གས་
གཉེན་དམ་༥་ཁཅུ་ཕྲུག་གཉིས་ཏག་བསྟེན་ནས་ཐོས་བཞིན་ཐོན་ན་མཛད། དེ་རྗེན་ཡེ་
ན་འོད་གསད་ནང་གལན །》 ཡར གྱིན་ཞག་ ཥ་ད་ག་ཀ་དང་ཤ་ནས་ལ་གད མར །
བཙོན་ནས་སྨན་གྱི འr'ཀྱི་ གན n»དུ་མ་ལགས་ན་་སྐྱོང་སྙན་མཛད་ནས་མ༌ག»tiའི།
ཀྱཁས་པ་འབར། གཞན་ཡང་།་རིག་ལཱཛིན་ཉི་མ་དང་ན་ སྤུས་ཡuཡཱམ། ཤུག་ཆེན།
ག ཆེར་ཆུ་དག བླུབ་ནེས་ཀྱི་སྐྱེཊ་ཆེན་དུ་མ་ཞིག་གཙུས།”ཏུ་བསྟེན་ནས། ཀློང་ཆེན་སྐོང་།
4ག་ནང་ཟབ་ལམ་ཆོས་རྒྱུས་སོགས་ལྟར་དོན་རང་བྱུང་ntr nཇོ་དtidན་ངག
མིགས་སྐོར་དང་། དེ་མིན་གཏེར་ཁ་གསན་སྙིང་གི་དབང་ལུང་སོགས་གསན་རྒྱ་ཆེར་མཛད །
ནས་མདོར་ན་སྐུ་ཚེ་སྲིwཞིན་བཤེས་གཉེན་བཅུ་ཕྲག་ཋ སྐག་སྦྱིན་ Iད།བརྩམས་གཞུང་།
གི སྐོར་ཨི་མཁན་པོ་ཆོས་ཉབ་གྱི་རྣམ་ཐར། ནམ་སྤྲུལ་ཡt1 ཡུམ་ རྣམ་ཐར་སོགས་ན །
44ར་སྐྲུན་བྱས་དང་བྱེད་མུས་སུ་ཡོད་ལ། བརྒྱ་མས་གཞུང་འདི་ནས། ནི་བོད་ཀྱི་གནའ་དེང་གི།
ཀུན་མས་རིཀ་ཏུ#*#ན་མའི་མཁས་བའི་ཁྱད་ཆོག 11 ངམ་"གོན་ ཞིག་རེད་ཅེས
wཆོག |་གཟན་དཀར་རིན་པོ་ཆེ་སོགས་མཁས་དབང་དུ་མ་ནིས་ཨ་སྔགས་བརྗོད་ཀྱི
ཆེ་ཏོག་ཡང༌ཡང་འཐོར་བཞིན་ཡོད་པ་ལེགས། །



ISBN 7-5409-2324-5
9787540923242">
ISBN 754109-2324-5/K-182
定价:9.00元
